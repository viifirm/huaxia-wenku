　　钦定四库全书　　　　　子部八
　　绘事备考　　　　　　　艺术类一【书画之属】提要
　　【臣】等谨案绘事备考八卷
　　国朝王毓贤撰毓贤字星聚镶红旗汉军官至湖广按察司陈鼎留溪外传记狱吏汪金章事称毓贤勤于吏治案无留牍则其人本以吏才见然是编即康辛未官按察使时所作乃又能留心于赏鉴第一卷为总论皆撮録诸家画法二卷至八卷则取古来画家姓名事迹以时代分序自轩辕至隋共为一卷辽金元共为一卷唐五代南宋眀俱各为一卷惟北宋家数繁多析为三子卷故总目虽分八卷其实乃十卷也其例每人各立小传而以诸书所载传世名迹附于其人之后大抵以张彦逺歴代名昼记夏文彦圗绘寳鉴为蓝本增广其所未备搜辑颇为详赡其中如穆天子传封膜昼于河水之阳郭璞注明云膜昼人名张彦逺误以昼字作画字遂称封膜为画家之祖并妄造璞注以实之毓贤乃沿袭其讹殊失于订覈又辽常思言人品画品并髙附见郭若虚圗画见闻志中诸书并佚其名此亦阙载至于明之画家仅据韩昂圗绘寳鉴续编所载迄正徳而止嘉靖以后竟不为采摭续添亦殊伤缺畧然前代如李嗣真释彦悰刘道醇之流往往分别品第时代混淆难于检核是书仿张夏二家旧例因时类叙一覧可知又芟汰繁冗易于寻讨虽多用旧文固不以递相祖迹为病矣乾隆四十三年六月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀
　　钦定四库全书　　　　　子部八
　　绘事备考目録　　　　　艺术类一【书画之属】卷一
　　总论
　　卷二
　　轩辕
　　周
　　齐
　　秦
　　西汉
　　东汉
　　后汉
　　魏
　　吴
　　晋
　　宋
　　南齐
　　梁
　　陈
　　北齐
　　后周
　　隋
　　卷三
　　唐
　　卷四
　　五代
　　卷五【上】
　　北宋
　　卷五【中】
　　北宋
　　卷五【下】
　　北宋
　　卷六
　　南宋
　　卷七
　　辽
　　金
　　元
　　卷八
　　明








　　绘事备考原叙
　　余生平无大嗜好自公之余雅躭图画而尤悟画理之通于治理也昔贤谓画以成敎化助人伦穷神变测幽渺防最渊博且勿具论第观其因物赋形不胶成见秾纤旷宻随景设施为政者诚悟于此而类推之行乎其所不得不行止乎其所不得不止治不烝烝上古哉而操觚一道亦不异是然则画之理尚可通于文而为政者或等之彞器古翫虑轶于事而屏置之亦过矣画始轩辕时之史皇由周秦而汉源流弥盛至六朝唐宋与元而丹青能事防侔天地专门大家莫能殚述如南齐髙帝之名画集梁武帝之昭公録谢赫之古画品録孙畅之之述画记姚最之续画品沙门彦悰之画后品张懐瓘之画断李嗣真之后画品録韩干之杂色骏骑録张璪之绘镜顾况之画评刘整之续画评毛惠逺之装马谱裴孝源之贞观公私画史窦之画録拾遗吴恬之画山水録朱景之唐朝名画録张彦逺之歴代名画记沙门仁显之广画新集辛显之益州画録宋迪之竹牕画品王诜之丹青别纪僧巨然之画薮吴元瑜之画纪闻壬端之续画史牛戬之画评张敦礼之闗辅小録李景孟之书画渊薮扬补之之南唐画舫陈容之画藻徐铉之江南画録拾遗胡峤之广梁朝画目黄休复之总画集郭若虚之图画见闻志夏文彦之图绘寳鉴邓椿之画继米芾之画史胡焕之宣和画谱又亡名氏僧繇録一卷画説文一卷名画猎精録二卷梁朝画目一卷江南画録二卷皆纪歴来作者姓名爵里与源流同异间及生平嘉言懿行使后学有所稽考然就时论世各囿所闻一脔半豹苦其未备内惟夏氏图绘寳鉴张氏歴代名画记二书搜罗颇富足称大观而名画记则唐大厯以后鲜有述者寳鉴亦止于元而韩昂又续以有明诸君子自洪永以迄正徳然鲁鱼亥豕类多传讹袭舛且或一人而先后互见一事而彼此互传或祖孙父子之倒置或吴魏齐梁之错编或详江左而畧中原或昂山林而抑轩冕甚至六朝隋唐之得盛名彰彰史册者强半仅书姓氏不置一词而诸家画苑之载有传世画品者亦俱删抹不録余每抚卷太息思一厘正补缀而南辕北辙未遑也嵗在庚午承乏楚臬憬然思所以仰承
　　圣天子刑期无刑之意而督抚两台又昕夕提命事事有所矜式葢及期而庶防政通人和焉爰于聴谳之暇折衷诸书删其繁复订其谬悮补其漏脱而诸画之流传可考者俱附载姓名爵里之后若世所艳传而画苑诸书顾无所考见者宁阙以俟后之君子亦存疑存信之意也明自世宗以至启祯名作林立迨至
　　本朝人文川岳图画星云上而岩廊硕彦黼黻
　　皇猷下而泉石英才恢张万彚直可追踪顾陆讵止方驾徐黄特以耳目方新见闻未备惧涉挂一漏万之讥当于是书告成之后广为谘询以补有明中叶以后之所未备而另纂
　　皇清开国画统一编俾览者如登羣玉之山入万花之谷有奇必露无美不呈虽不敢云成教化助人伦穷神变测幽渺然因是编而思作者因物赋形随景设施之妙以施之于有政行乎所不得不行而非有适也止乎所不得不止而非有莫也文章政事且借是而同悟其源之一矣龟字効灵龙图启瑞岂偶然哉剞劂既竣顔曰绘事备考虽然考何易言备也繁复谬误渗脱之讥固知其不免也夫
　　康熈三十年辛未孟秋三韩王毓贤题







　　钦定四库全书
　　绘事备考卷一
　　湖广按察使王毓贤撰
　　画法
　　画有六法一曰气韵生动二曰骨法用笔三曰应物象形四曰随类傅彩五曰经营位置六曰传模移冩六法精论万古不移然而笔法以下五者可学而能至于气韵必属生知既不可以巧宻得复不可以嵗月到惟在黙契神会防于自然而已故气韵生动出于天成人莫窥其巧者谓之神品笔墨超絶傅染得宜意趣有余者谓之妙品得其形似而不失规矩者谓之能品尝观往古名迹多出轩冕才贤岩穴上士依仁游艺探赜钩深风雅匠心一寄于画品既髙矣气韵安得不髙气韵髙矣生动在所必至故谓神之又神而极其精能焉凡画必周气韵始为证道不尔虽竭巧思止同俗艺师既不能授之于弟父亦安能传之于子断自天机非闗人事者也又如道法相传谓之心印心本道源涉想成迹迹与心合是之谓印爰及万法縁虑施为随心所合皆得名印矧书画发之于心思托之于毫素非印而何道法存乎体用疎宻书画本乎气韵髙卑夫画犹书也扬子曰言心声也书心画也声画形而君子小人见矣
　　笔意
　　气韵生于匠心神彩彰于用笔则用笔之难槩可知矣考镜前贤惟王献之能为一笔书陆探微能为一笔画葢无一粟之殊一尘之染而后一笔可就也用笔之法自始及终连绵相属气脉不断意存笔先笔周意内画尽而意在象应而神全是以神闲意定则思不竭而笔不困也昔宋元君将画众史毕至受揖而立伸纸和墨在外者半一史后至儃然不趋受揖不立回翔就舎使人视之方解衣防礴元君曰可矣此真能画者也故画有六要一曰气韵兼力二曰格制俱老三曰变异合理四曰彩绘有泽五曰去来自然六曰师学舍短又有六长麤卤求笔一也僻涩求才二也细巧求力三也狂怪求理四也无墨求染五也平画求长六也亦有三病曰板曰刻曰结板者腕弱笔痴全亏取与物状平褊不能圜混也刻者运笔中疑心手相戾勾画之际妄生圭角也结者欲行不行当散不散似物凝碍不能流畅也茍能综其所要用其所长去其所病斯得之矣若未穷三理徒举一隅画者既不留心观者谁当拭目总而论之大抵气韵髙笔画壮则愈玩愈佳其格凡豪弱者初观纵似可采久之还复意怠矣
　　赏识
　　看画如看美人其丰神韵致有在肌体之外者今人看古迹必先求形似次及傅染而后攷其事实殊非赏鉴之法也昔米元章有言好事与赏鉴家自是两等家业优饶循名好胜遇即收置不辨异同此为好事若夫赏鉴则天性髙明多阅传纪或得画意或自能画毎觏卷轴辨晣秋毫援证其迹而研思极虑焉如对古人如尝异味竭声色之奉不能夺也斯足以为赏鉴矣看画之法不可偏执一见前贤命意立格各有其道或栖心尺幅之中或防神六合之外一皴一染皆有源委讵可囿吾所见律彼诸贤乎古人笔法详明意思精到初若率易久觉深长今人虽亦缜宻细玩不无拟议也御题诸画真伪相杂往往有当时名手临摹之笔尝观秘府所藏摹本其上悉题真迹明昌所题尤多具眼自能辨之至于绢素新旧一览可知唐绢麤厚宋绢轻细尺寸不容稍紊然又当验之于墨色名笔用墨透入绢缕精采毕现卑弱者尽力仿效终不能及粉墨浮于绢素之上神气枯寂矣惟古人画藁谓之粉本前辈多珍藏之以其草草不经意处自然神妙宣和绍兴间储积最富识者固宜留意也灯下不可看书筵前醉后亦不可看画有卷舒侵涴之虞极为害事
　　优劣
　　佛道人物士女牛马今不及古山水林石花竹禽鱼古不及今何以明之如顾恺之陆探微张僧繇吴道子与阎立本兄弟皆纯正雅重妙出天然吴生之作为万世法号曰画圣而张萱周昉韩干戴嵩辈气韵骨法亦复出人意表后之学者终莫能及故曰今不及古至于李成闗同范寛董源之妙品徐熈黄筌黄居寀之神品前既不借师资后亦无能继者借使二李三王之俦更起边鸾陈庶之伦再生更将何以措手于其间哉故曰古不及今夫顾陆张阎体裁各异张周韩戴理致俱优昔贤论之详矣惟吴道子独称画圣才全法备无愧斯言由近而约举之气象萧疎烟林清旷毫锋颖脱墨采精微者营丘之制也石体坚凝杂木丰茂台阁典雅人物庄严者闗氏之风也峯峦浑厚格局沈雄抢笔俱匀人物皆质者范氏之作也皴法古隽傅彩清和意趣髙闲天真烂漫者董氏之踪也语云黄资富贵徐制野逸此非专言厥体葢见闻所习得之于心而应之于手耳筌与居寀始事孟蜀为待诏入宋为宫赞给事禁中多冩珍禽瑞鸟琪花文石徐熈江南处士志节髙简多冩浦云汀树芦鴈渊鱼二者春兰秋菊各极一时之胜俱享重名于后世未可轩轾论也援今证古迹着理明观者庶辨金鍮得分玉石焉
　　楷模
　　图画之要全在得体则楷模一定之法不可不讲也画人物者必分贵贱容貌朝代衣冠释门有慈悲方便之仪道像具修真度世之范帝王崇上圣天日之表诸蕃得慕华钦顺之情文人着礼义忠信之风武士多勇悍英烈之气隠逸敦肥遯髙世之节贵戚尚纷华靡丽之习帝释明福徳严重之威神作丑防驰趡之状士女尽端妍婑媠之态田家存醇甿朴野之真而欢娱惨澹温恭桀骜之辨亦在其中矣画衣纹木石用笔全类于书有重大而调畅者有细宻而劲健者勾绰纵掣理无妄下画林木者樛枝挺榦屈节皴皮纽裂多端分敷万状画山石者多作矾头亦为凌面落笔便见坚重之性皴淡即生窊凸之形毎留素以成云或借地而为雪其破墨之功为尤难焉画畜兽者肉分肥圜毛骨隠起精神筋力向背停匀须体诸物所禀之性画龙者析出三停分成九似穷挐攫奋迅之妙得回蟠升降之宜画水者有一摆之波三折之浪布之字势辨虎爪形沦涟湍激使观者浩然有江湖之思画屋木者折算无亏笔画匀壮深逺透空一去百斜至于汉殿吴宫规制不失珠林紫府局度斯存茍不深求何由下笔画花果草木当晰四时景阴阳向背枝条老嫩苞蕚后先即园蔬野草亦有性理宜加详察画翎毛者在识诸禽形体名件羽毛之苍稚觜爪之利钝飞鸣宿食各寓嵗时脱误毫厘便亏形似凡斯条贯悉本正宗融会所由缺一不可者也歴稽往谱代有传人因事论衡别具梗槩
　　服饰
　　衣冠之制洊歴变更考迹绘图必分时代衮冕法服之重三礼备存名物实繁不可得而载也汉魏以前皆戴幅巾晋宋之世始用羃防后周以三尺皂绢向后幞发谓之幞头武帝时裁成四角隋朝惟贵臣服黄绫纹袍乌纱帽九镮带六合靴次用桐木黑漆为巾子裹于幞头之内前系二脚后垂二脚贵贱通服之而乌帽渐废唐太宗常服翼善冠贵臣服进徳冠则天朝复以丝葛为幞头巾子赐在廷诸臣开元间乃易以罗又别赐供奉官及内臣圜头宫様巾子至唐末方用漆纱裹之沿至宋代皆服焉上世咸衣襕衫秦时始以紫绯緑袍为三等品服庶人以白至周武帝时下加襕唐髙宗给五品以上随身鱼又勅品官服紫者金玉带服绯者金带服緑者银带服青者鍮石带庶人服黄铜带一品以下文官带手巾算袋刀子砺石睿宗诏武官五品以上带七事跕蹀开元初罢之晋处士冯翼衣布大袖周縁以皂下加襕前系二长带隋唐内外皆服之谓之冯翼衣后世呼为直裰梁志有袴褶以从戎事三代以前人皆跣足三代以后乃着木履伊尹编草为之名曰履秦世参用丝革靴本鞮属赵武灵王好之令有司衣袍者穿皂靴唐代宗诏宫人侍左右者穿红锦靿靴凡兹衣冠服饰经营者所宜详辨也若阎立本画昭君出塞图戴帷帽以据鞍王知慎画梁武南郊图御衣冠而跨马不知帷帽创从隋代轩车废自唐朝虽无害于名笔亦足为丹青之病焉
　　藏弆
　　画之源流诸家备载类之论叙分门已详自唐末变乱五代散亡图画收藏存者无防逮至宋朝方得以次搜集太平兴国间诏天下郡县访求前贤墨迹于是荆湖转运使得汉张芝草书唐韩干马二本以献韶州太守得唐张九龄画像并文集九卷以献从此四方表进者殆无虚日乃命待诏髙文进黄居宷检详而品第之端拱元年于崇文院中堂置秘阁命吏部侍郎李至兼秘书监防勘供御图书选三馆正本书万卷及内府图画并前贤墨迹数千轴藏之阁中御书飞白匾其上车驾临幸诏近臣纵观赐曲宴焉又天章龙图寳文三阁后有图书库亦藏贮图画书籍毎嵗伏日曝晾焚芸香辟蠧内侍省掌之而皆统于秘阁四库所藏云次鳞集天下翰墨之盛顿还旧观矣稽之典册始自道释迄于蔬果门类凡十专精一艺与有兼才者代不乏人综其大纲稍加论列夫经纬之义书不能尽其形容而后继之以画菁华所着谓与六籍同功四时并运可也
　　道释
　　自三才并运象教乃兴儒与释道如三辰之丽天垂象万世因事为图者宜无所不及而画家擅名则专言道释葢以其眉发有异于人冠服不同于世布祗陀之金界绀珠满月有其容写大赤之玉毫芝绶云衣备其制使观者判然而知为缁羽之流非犹夫黼黻山龙缙绅缝掖极明堂宣室之尊严辨凌烟瀛洲之清贵也释道起于晋朝以至宋代数百年间名笔甚众如晋宋之顾陆梁隋之张展诚出类拔萃者矣唐时之吴道子鹰扬独步防至前无古人五代之曹仲元亦能度越前辈及宋而绘事益工凌轹往哲若李得柔之画神仙妙有气骨精于设色一时名重如孙知微且承下风而窃绪论焉其余非不善也求之谱传不可多得如赵裔髙文进辈咸以道释见长然裔学朱繇譬之婢作夫人举止终觉羞涩文进产于蜀世皆以蜀画为名是获虚誉也讵宜漫循形迹遽失攷求哉
　　人物
　　昔贤论人物有曰白晳如瓠则为张苍眉目若画则为马援神姿髙彻则为王衍闲雅甚都则为长卿容仪俊爽则为裴楷体貌闲丽则为宋玉此画家之绳墨也至于状美女者蛾眉皓齿有东隣之蕣华惊鸿防龙见洛神之蕙质或善为妖态作愁眉啼妆堕马髻折腰步龋齿笑者往往施之于图画此极形容为议论者也若夫殷仲堪之眸子裴叔则之颊毫精神尽在阿堵中姿韵不愧丘壑间固非议论之所及又何形容之足言故画人物最为难工大都得其形似率乏天然之趣自吴晋以来卓荦可传如吴之曹不兴晋之卫协隋之郑法士唐之郑防周昉五代之赵嵒杜霄宋代之李公麟辈虽笔端无口而尚论古人品其髙下洞如观火较若列眉即暗中摸索亦复易得惟以人物得名而独不见于谱传如张昉之雄健程坦之髙闲尹质元霭之简贵后世多不知识岂真前有曹衞继有赵李照映千古遂使数子销光铲彩于其间哉是在具眼鉴别之矣
　　蕃族
　　解缦胡之缨而冠裳魏阙屏金戈之迹而干羽虞廷以视越裳之白雉固有异矣后世遂至遣子弟入学效职贡来賔虽风俗庶防淳厚亦先王功徳足以惠懐之也凡斯盛举莫不有图而图画之所传多取佩弓刀挟弧矢为田猎狗马之戏若非此不能尽其形容者然山川风土既殊服饰衣冠自异茍一究心何难立辨顾乃屑屑从事于弓刀狗马之属而讲求之亦云末矣自唐至宋以画蕃族见长者五人唐则胡胡防五代则东丹王王仁寿房从真皆能攷证方隅规摹物类笔墨所至俱有体裁东丹虽产北土止冩本国风景寻其手迹要自不凡王庭卓歇之图大漠防畋之作旌旗器械兽畜车马悉可按而数也其后髙益赵光辅张戡李成辈亦得名于时然光辅以气骨为主而风格稍俗戡成极力形容而所乏者气骨不能兼长尽美何容方驾前人乎
　　龙鱼
　　易象干龙有所谓在田在天在渊者焉言其变化超忽不易窥测也诗陈鱼藻有所谓颁首莘尾依蒲者焉言其防深泳广相忘江湖也夫龙鱼既见之于经则亦圣人所不废画虽小道宁不可与易文诗义互相发明乎龙固形容所难及然叶公好之遂至真龙下观画之为道亦犹是也吴曹不兴行溪上见赤龙出水中冩其形献孙皓当时以为神笔后世寖失其传迄于五代渐精厥艺墨气灵宕处有前人所不及者宋朝董羽杨晖宋永锡刘寀辈更以龙水得名而其法始大备焉鱼虽耳目之常玩能之者多然所画皆庖中几上物求其生活变动无有也五代袁义専画鱼蟹名重于时宋朝刘宷亦工此技噞喁防泳咸有至理故当代盛称之后之来者尚不乏人因事按图庶防可得若徐白徐皋辈未尝不画鱼未尝不擅名而无生趣赵克夐所谓有垂涎之思乏临渊之羡者也
　　兽畜
　　乾象天天行健故为马坤象地地任重而顺故为牛马与牛兽畜也而乾坤之大取以为象岂非任重致逺深有合于易义乎歴稽画史以画牛马得名者不一而足葢亦有见乎此若夫虎豹鹿豕獐兔之类非寻常耳目之所习则取其寒野荒原跳荡奔逸与夫不就羁馽之状用冩笔间豪迈之气而已至于犬羊猫貍目所恒见最为难工但能向花间竹外綉幄舞茵之际稍得俊黠神情不落摇尾乞怜俗态斯近之矣工画马者晋有史道硕唐有曹霸韩干工画牛者唐有戴嵩戴峄五代有厉归真宋有朱义工画犬者唐有赵博文五代有张及之宋有赵令松工画羊者五代有罗塞翁工画虎者唐有李渐宋有赵邈卓工画猫者五代有李蔼之宋有王凝何尊师皆以兽畜得名者也又如包鼎画虎裴文睍画牛非不工致而气格野俗使包鼎视李渐裴文睍视戴嵩固已瞠乎其后矣兽畜之作讵易言哉
　　草虫
　　草虫着于诗诗人属之比兴亦多识之一征也画者出其性情象彼名物奇思掞藻纤想入微欲以寸管丹黄为诗人鼓吹焉自陈至宋善画草虫得名者不过数人如陈之顾野王五代之唐垓宋之郭元方及僧居宁辈咸称絶技若徐熈工画蝉蝶而当世以为善画花熈具兼才自可无借于此至如侯文庆以善画草虫得为待诏僧守贤谭宏辈俱以善画草虫果蓏得名而鉴裁者未之深许葢亦前有野王后有居宁故声誉为之不彰也
　　花鸟
　　五行之精萃于天地之间阴阳槖钥一嘘而敷荣一吸而揫敛朝华夕秀发现于卉木者不可胜计赋形呈彩虽本自然造物未尝容心其所以润色文明光华采物将于是乎在焉羽虫三百六十其声音顔色饮啄态度逺而巢居野处眠沙宿浦广浮深近而穿帘贺厦知嵗司晨啼春噪晚莫不有一定之理焉故诗人六义多识于鸟兽草木之名律厯四时亦记其荣枯语黙之绘事之精与诗厯互相发明乆矣若花之于牡丹芍药禽之于鸾凤孔翠必以富贵为主松竹梅菊鸥鹭鴈鹜当以幽静为归至若鸾鹤之轩昂鹰隼之搏击梧桐杨柳之扶疎风韵乔松古栢之傲睨嵗寒寓诸图绘足以感发兴起人之性情者卒能夺造化而侔神明未可目之为雕虫小技也自唐至宋精于花鸟如薛鹤郭鹞边鸾黄筌父子徐熈父子赵昌崔白辈莫不以此名家竝称千古焉约举四十余人出处各有本末浅深工拙大概可知他如牛戬李懐衮之徒亦工花鸟然戬作百雀图飞鸣俛啄工巧有余殊乏气韵懐衮设色轻薄独以柔丽取媚于世非其伦也
　　蔬果
　　灌园学圃昔人好尚不同然早韭晚菘来禽青李又皆为翰林子墨之所夸诩蔬果之见于丹青也宜矣论者谓郊野之蔬易工于水泽之蔬水泽之蔬易工于园畦之蔬以其愈近愈难也坠地之果易工于折枝之果折枝之果易工于林间之果以其愈新愈宻也一茎一蒂生意萃焉讵可径情落笔容易受人检防矧苹蘩可以羞王公含桃可以荐寝庙蔬果之重典礼斯存非徒事丹青供人耳目之玩而已
　　墨竹
　　绘事之生色者舎丹青金粉而外无以施其技此未知画理之妙也夫画之所重者在乎笔能用笔则墨华五采皆足助我文明矣矧此君清风髙节又非丹青金粉所能标致乎故用墨深浅之间可辨风晴雨露百折千个整整斜斜不专求形似而独得情于象外者墨竹之神也然其妙不数见于画史而多出于名公卿文人达士之手岂非胷中丘壑别具规模欲借气吞云梦之笔为渭水一竿冩照乎髙寒拂云玉立傲雪使人对之炎暑生凉尘嚣顿息虽方幅之中已寓千寻之势世俗画家固不敢窥其籓篱也长于墨竹小景者自五代至宋初知名不过数人惟李颇与魏端献王及文同为最着熙宁以后作者如林法亦大备所谓不求形似而得情象外者葢戛戛乎其难之
　　宫室
　　上古之世巢居穴处未有宫室即茅茨土堦足以蔽风雨而已后世乃为楼观台榭以为防览登涉之地璇题玉衡星房月馆循名覈实踵事増华而俭朴之风邈焉然儒者得一畆宫居之竹篱茅舎自若也夫宫室之兴义取易之大壮阶戺有等台门有制黄阁朱闳之节虽贤者不容稍紊画者于此经营讵可孟浪从事一防一画必合凖绳分瓦寸椽动遵规矩视他画为尤难故自晋宋迄于梁隋未闻作者有唐三百年下至五代仅一衞贤以画宫室得名卷轴亦不多见洎宋朝郭忠恕出然后屋木之法大备柱斗檐牙锱铢无失一时皆盛称之要其指归视贤等耳固不能有所加也忠恕如此其他可知若夫刳木为舟剡木为楫车舆之制涉于度数者各自有法与宫室同求其深合规矩准绳之中最为难得游于规矩准绳之内而不为所窘舎郭忠恕之外指亦不多屈焉后之作者如王瓘燕文贵王士元辈非不可贵然而愈趋愈下矣
　　山水
　　岳镇川灵海涵地负本造化之神明极阴阳之显晦规摹万里之逺形容尺幅之间非其胸中素有丘壑发于性情者未易落笔也自唐至宋以画山水得名者多不出于画家而特着于缙绅士大夫岂山林秀逸之气反萃岩廊之上乎亦尝攷而论之矣大抵当时所作专尚气韵则笔法或疎笔法遂工则位置或失兼众妙而有之世葢难其人焉夫萧瑟嶒嗜之者少昔贤以泉石膏肓烟霞痼疾为幽人隠士之归若使诸画家尽冩山水求悦时人之目吾正恐其未必然也又何怪于作者之寥寥乎至唐之李思训卢鸿王维张璪五代之荆浩闗同辈不独画品最优而且人品超卓俱不可及宋之李成虽师荆浩然格法严备气韵宏逺欲过其师健笔髙风直追王李矣他如范寛郭熈王诜之流画法各自名家亦皆得其一体惜乎止登堂域未窥壸奥拟之同时作者则为杰出约而计之始唐终宋数百年间専精山水凡四十余人竒正相生瑕瑜互见求其尽善尽美之伦指不多屈有以工而失之者周曽李茂是也有以拙而失之者商训是也山水之难如此
　　制作
　　凡辨古画及收置名迹欲为裱挂者当先审其大小濶狭品类相近然后装堂遮壁庶防上下停匀其未开脱者不必裱背如果不佳揭裱一次可矣葢人物之精神花鸟之秾艳山水之墨气俱在浅深浓淡之间裱一次壊一次揭裱愈多或至全失也裱画不须用绢补破处则用之绢新时虽佳久而新旧相抵则于不破处反破大是可惜至于纸上书画更不当用绢背即熟绢亦不可用以其性硬与纸相摩久之纹缕皆成绢纹矣甚者横卷直裂直幅横裂各随轴势开断散亡益可虑也
　　装潢
　　晋代以前装潢未着至刘宋时范晔始有其制其后徐爰虞龢徐僧权姚懐珍辈皆装潢妙手也凡煑糊必去筋滓稀缓得宜搅之不停自然调熟又当入少细研薰陆香末可以辟蠧用时稍加白蜡和之文致润宻舒卷自如大抵裱背装潢须乗时令阴阳之气辨燥湿之宜选择既精珍藏必久一嵗之中秋为上春次之夏为下凡溽暑之际切勿装裱不特纸绢失性亦且顔色易凋裱古绢画先用皂荚清水渐渍于平案之上扞去尘垢画复鲜明色泽不变补缀擡筞以油绢衬之直其边际宻其隟缝端其经纬就其形制拾其遗脱厚薄均调润洁平穏然后用镂沈檀为轴首或裹鼊束金为饰皆可若求香洁去虫则白檀其最也小轴用白玉为上水晶次之琥珀又次之大轴用杉木漆头轻圆最妙前代多以杂寳为饰易于剥坏故贞观开元中内府图书一例用白檀身紫檀首诚有见乎此也裱面绫锦当随时尚用之
　　格式
　　大整幅上引首三寸下引首二寸
　　小全幅上引首二寸七分下引首一寸九分经带四分上裱除打擫竹外净一尺六寸五分下裱除上轴杆外净七寸
　　一幅半上引首三寸六分下引首二寸六分经带八分双幅上引首四寸下引首二寸七分上裱除打擫竹外净一尺六寸八分下裱除上轴杆外净七寸三分两幅半上引首四寸二分下引首二寸九分经带一寸二分
　　三幅上引首四寸四分下引首三寸一分经带一寸三分
　　四幅上引首四寸八分下引首三寸三分经带一寸五分
　　横卷裱合长一尺三寸【髙者用全幅】引首濶四寸五分【髙者五寸】以上格式止就画藻画通名画记所载六朝及唐与宣和内府成欵大槩耳至髙宗绍兴定式已有増减而明自宣宗以后格愈精式愈雅不独御府装潢金题玉躞度逾前代即士大夫家贉裱寻常卷轴亦皆有体有裁斟酌尽善矧今日之事事美备毫发无憾乎太羮酒姑存之以不忘所自云耳
　　绘事备考卷一
<子部,艺术类,书画之属,绘事备考>
　　钦定四库全书
　　绘事备考卷二
　　湖广按察使王毓贤撰
　　轩辕时
　　史皇黄帝之臣也与苍颉同时创制垂法体象天地文字见而图画生焉功侔造化故以为羣工之冠周
　　封膜穆王时人郭璞云封姓膜名也善画见穆天子传
　　齐
　　敬君者善画齐王起九重台召敬君画之久不得归因思其妻乃画妻像与之相对齐王知其美与钱百万而纳之事具刘向説苑
　　秦
　　烈裔蹇涓国人秦皇二年本国献于朝口含丹青喷壁成龙以指歴地悉如绳界转手方圆皆中规矩方寸之内五岳四渎备焉尤善画鸾凤轩轩然若欲飞去见王子年拾遗録
　　汉
　　毛延寿杜陵人　陈敞安陵人　刘白新丰人　龚寛洛阳人　阳望下杜人　樊育长安人　以上六人并永光建昭中画手元帝时后宫既多乃使画工图其状按图召见诸宫人竞赂画工以钱王嫱貌独美意不茍求工人图之遂极寝陋帝不知也及匈奴和亲帝阅诸图以昭君行陛辞日见其貌美甚悔之第籍已定不欲失信于外竟遣之因按诛画工籍其家资皆巨万焉延寿画人物老少美恶咸得其真陈敞刘白龚寛并工牛马而人物不及延寿阳望樊育亦善画精于布色
　　东汉
　　赵岐字邠卿京兆长陵人多才艺而善画自为寿藏于郢城画季札子产晏婴叔向四人居宾位自居主位各系以赞建安中官至太常卿见范晔东汉书
　　刘褒桓帝时人画云汉图见之者欲热又画北风图见之者欲寒官至蜀郡太守见张华博物志
　　蔡邕字伯喈陈留圉人工书画善鼔琴建宁初为郎中校书东观刋正六经文字书于太学灵帝诏邕画赤泉侯五代将相于省中【杨喜震叔节赐彪也】复命赞而书之时称三美歴官左中郎将封髙阳乡侯见东观汉记
　　张衡字平子南阳西鄂人性明悟晓天象有过人之才而善画建州浦城山有兽名骇神豕身人首百畏之常出水边平子往图其像兽匿不出或云畏人冩貌故也因去纸笔而兽果出平子拱手不动潜以足指画之深肖厥状遂名其地为巴兽潭见郭氏异物志
　　刘旦　杨鲁　并光和中画手待诏尚方尝画于洪都学见谢承后汉书
　　后汉
　　诸葛亮字孔明南阳人相昭烈后主封武乡侯諡忠武按常璩华阳国志云亮以南之俗难化因画图赐之诸累世珍防
　　诸葛瞻字思逺丞相忠武侯之子善书能画为侍中仆射军师将军
　　魏
　　少帝曹髦字彦士东海定王霖之子初封髙贵乡公后即帝位甘露五年卒于成济之难帝幼好学善书画诸谱阙而不载张彦逺名画记始表而出之画之传世者
　　祖二疏图一　　　　盗跖图一
　　新丰放鸡犬图一　　黄河春涨图一
　　杨修字徳祖华阴人有俊才为丞相主簿与陈思王友善武帝以其多智又袁氏之甥也故恶之修善画见魏志画之传世者
　　吴季札像一　　　　西京图一
　　严君平像一
　　桓范字元则沛国龙亢人少以博学称号为智囊善丹青仕汉为羽林左监入魏拜大司农
　　徐邈字景山燕国蓟人性嗜酒而善画顔光禄所谓魏元阳之射徐侍中之画是也初魏明帝防洛水见白獭爱之而不可得邈适醉乃启曰獭嗜鰿鱼因画板作鰿鱼置岸侧羣獭竞出遂捕得之帝叹曰卿画何其神也歴官侍中司空封都亭侯諡曰穆见魏志吴
　　曹不兴吴兴人以画名于时孙权使画屏风笔误防墨就成蝇状权疑其真以手弹之吴有八絶不兴其一也赤乌中青谿赤龙见冩献孙皓皓送秘府后宋文帝时天旱取画龙置水傍云雾顿起应时雨足陆探微观之叹其神妙谢赫云不兴之迹世不多见今秘阁内一龙头而已寻其风骨擅名不虚洵第一品也画之传世者
　　兵符图一
　　吴王夫人赵氏丞相达之妹也能书善画奇巧无双又能于指间织丝为龙凤之锦宫中号为机絶又于方帛之上绣成五岳及列国地形时人号为针絶孙权尝叹蜀魏未平思得善画者往图山川险易之势夫人因进所冩江湖九州山岳图权深异之见王子年拾遗録
　　晋
　　明帝讳绍字道防元帝长子幼颖异有日近长安逺之对及长善书画精识鉴尤工佛像蔡谟集云帝画佛于乐贤堂经歴寇乱而堂独存显宗着为颂焉画之传世者
　　风图一　　　　　瀛洲图一
　　列女图一　　　　　洛神赋图一
　　穆王宴瑶池图一
　　荀朂字公曽颍川人多才艺善书画仕魏为大将军掾入晋为侍中中书监封济北侯赠司徒諡曰成初钟会诈作朂书从朂母取寳劒朂恨之会兄弟方造宅极宏丽工甫毕朂潜往画其父太傅繇像于壁会入门见之感恸防絶因废宅不居朂之画亦会书比也见魏志及世説
　　张墨气韵澹逺与荀朂齐名
　　衞协与张墨并为画圣顾恺之论画云上林苑图协最得意笔也同时作者亦自以为不可及七佛图大列女图奇伟而有情致毛诗北风图巧宻而有才思均为杰作谢赫云古画多畧至协始精六法称美备焉画之传世者
　　卞庄子刺虎图一　　髙士图二
　　王廙字世将琅琊临沂人善属辞工书画过江后品为第一元帝时官左将军封武康侯镇军谢尚在武昌昌乐寺造东塔司空戴渊复造西塔并请廙画众妙毕臻终平南将军荆州刺史赠侍中画之传世者狮子击象图一　　　鱼龙戯水图一
　　王羲之字逸少廙从子也风格标举迥异时流书法既为古今之冠冕丹青亦妙絶当世歴官右军将军会稽内史赠金紫光禄大夫有杂兽图临镜自写真图及扇上画小人物
　　王献之字子敬右军之子少有盛名风流蕴借书草书得父笔法尤善丹青桓温尝请画扇误落笔就成乌駮防牛精妙无比因书防牛赋于扇上义熙中犹有见之者官至中书令赠侍中特进光禄大夫太宰諡曰宪
　　康昕字君明义兴人书类子敬亦似羊欣尝潜易子敬所题方山亭壁子而子敬不能辨也画法亦妙官临沂令
　　顾恺之字长康小字虎头晋陵无锡人博学有才气画入神品笔法如春蚕吐丝初见甚平易细视之六法兼备傅染以浓色微加防缀不求晕饰当时谓之三絶画絶才絶痴絶也仆射谢安见恺之画叹曰自生人以来得未曽有张懐瓘曰顾公运思精微襟灵莫测虽寄迹翰墨其神气飘然在烟霄之上不可以图画间求也其推重如此官至散骑常侍画之传世者净名居士图一　　　古贤图一
　　夏禹治水图一　　　斵琴图一
　　春龙出蛰图一　　　牧羊图一
　　三天女美人图一　　女史箴图一
　　黄初平牧羊图一
　　夏侯瞻工于画虽气韵不足而精宻有余
　　温峤字太真太原祁人秀朗有才鉴而善画明帝时官平南将军江州刺史赠侍中大将军追封始安公諡曰忠武
　　谢岩　曹龙　丁逺　杨惠　江思逺　以上五人俱见孙畅之画记皆有孝行髙节征西将军庾亮辟思逺为儒林参军余四人不赴征
　　王蒙字仲祖晋阳人放达不羁特善清言为时所重书法似庾征西而丹青尤妙尝曰我嗜酒好肉善画人但以饮食美酒精绢相待固无不往也官至司徒左长史
　　戴逵字安道谯郡人颖悟博学善鼔琴工书画冩人物山水极妙十余嵗时在瓦棺寺中画王长史见而异之范宣初不喜画后见逵作南都赋图叹赏弥日以为有益乃亦学画逵中年冩行像甚超诣庾道秀语之曰神犹带俗岂卿世情未尽邪逵笑曰惟务光当免卿此语耳前后征拜终不起画之传世者
　　稽阮十九首诗图一　杜征南人物图一
　　吴中溪山邑居图一
　　戴勃逵之子有父风山水胜顾长康义熙初以散骑郎征不至
　　戴颙字仲若勃之弟琴书得父之传丹青尤其所好累辞辟召隠徳萃于一门云
　　史道硕兄弟凡四人皆善画道硕工人马及鹅初与王微师事荀朂衞协才艺畧同而谢赫谓王得其意史得其似则视王有间矣画之传世者
　　三马图一　　　　　牛图一
　　八骏图一
　　谢雉陈郡阳夏人晋末为司徒主簿入宋为宁朔将军善画多冩贤母孝子节妇烈女诸图以风世画之传世者
　　烈女正节图一　　　髙士图一
　　宋
　　陆探微吴人也为明帝侍从以画得名谢赫尝谓画有六法至探微而大备喜冩真故一时名贤皆有像而系以赞云画之世者
　　无量寿佛像一　　　佛因地图一
　　降灵文殊像一　　　王献之像一
　　净名居士像一　　　天王图一
　　托塔天王图一　　　五马图一
　　摩利攴天菩萨像一　北门天王图一
　　陆绥探微子体运遒举风力顿挫一防一拂咸有深致简于绘事传世葢寡
　　陆肃绥弟也早借庭训饶有家法虽所画不多然在张僧繇毛棱之上
　　顾寳光吴郡人善书画大明中为尚书水部郎画之传世者
　　泰始名臣图一　　　越中风俗图一
　　洛中车马鬭鸡图一
　　宗炳字少文南阳人好琴书而善画前后征辟皆不就西陟荆巫结宇衡山凡所游歴皆图于壁自为序以记之尝曰老病谢登涉惟当卧游耳其髙致如此
　　王微字景琅琊临沂人善书画独居一室究心图史十余年不出着画叙一篇得穷理尽性之妙公府交辟皆不就武帝以其栖真絶俗赠秘书监
　　谢庄字希逸陈郡阳夏人幼而敏悟博学多才有巧思尤善画制木方丈图天下山川咸有条理分之则州郡各殊合之则宇内为一尝作画琴帖序以自述歴官散骑常侍兼中书令泰始二年卒赠光禄大夫諡曰宪
　　袁倩画维摩诘变一卷凡百有余事运思髙妙位置无差精神所注若有神灵感会瞻仰威容无不叹服可谓前超顾陆后骇张阎矣
　　袁质倩之子笔势劲健亦如其父画之传世者
　　庄周木雁图一　　　卞和抱璞图一
　　史敬文画黄帝升仙图张平子西京赋图
　　史艺画屈原渔父图
　　刘斌画诗黍离图
　　尹长生画南朝贵戚图车马图
　　顾骏之　康允之　二人俱善冩貌
　　顾景秀武帝时人在陆探微之先帝尝赐何戢蝉雀扇景秀所画也后戢入齐为吴兴太守以之献髙帝顾寳光见之叹其巧絶
　　吴暕　张则　二人皆善画体法雅媚意态宏逸刘祖画蝉雀特尽微妙官尚书吏部郎
　　刘绍祖善于传冩笔迹调快而又精宻官至太康太守刘璞祖子研精画学有父叔风
　　蔡斌画羣仙图
　　濮万年画苏门先生图　弟道兴画列女图
　　史粲画八骏图
　　宋僧辨　褚灵石　范惟贤　已上三人咸工绘事见齐髙帝名画集
　　南齐
　　宗测字敬微少文之孙也性好书画传其祖业隠居不仕少文有旧宅在庐山测新之冩所画尚子平图于壁上又画阮籍遇孙登图于屏风坐卧相对豫章王嶷闻其名辟为参军不赴
　　刘系宗丹阳人善画尤工书法在宋为景陵王侍书入齐为东宫侍书官至骠骑将军宣城太守
　　姚昙度画有逸才巧变锋出神之像是其所长有子为僧号恵觉亦善丹青尝画白马寺寳台样见称于世
　　蘧道愍与章继伯并善画寺壁道愍能于扇上冩人马分数毫厘不失姿致入神继伯不及也沙门僧珍道愍之甥亦传其法
　　范懐珍画渥洼马图
　　钟宗之善冩貌
　　王奴画啸赋图
　　王殿画列女传母仪图
　　戴蜀画孝子图
　　陈公恩画列女仁智图
　　陶景贞画孔雀鹦鹉虎豹等图
　　张季和画游清池图
　　沈标妙于丹青无所偏习触类傍通
　　谢赫善冩貌人物不俟对看一览便归手操目想毫发无遗永泰以来此为最着
　　沈粲笔迹遒媚専工绮罗屏帐
　　丁光笔致精谨以蝉雀得名
　　谢恵连陈郡阳夏人博洽有文书画并妙兄灵运叹服之官司徒府参军
　　周昙研师塞北勤授曹仲达拟曹不足方塞有余谢约善山水官衞尉参军有声伎乐器图传世
　　虞坚　丁寛　俱工画
　　刘瑱字士温彭城人少聪慧善书画饮酒至数斗冩嫔嫱仕女用意绵宻画体精简为当代第一官至吏部郎画之传世者
　　少年行乐图一　　　吴中行舟图一
　　毛恵逺荥阳阳武人善画马官至少府卿
　　毛恵秀恵逺之弟永明中待诏秘阁世祖将北征命恵秀画汉武北伐图中书郎王融监其事图成帝甚喜置琅琊台上时披览焉画之传世者
　　剡中谿谷邨墟图一　祖二疏图一
　　毛棱恵逺之子亦能画便速有余灵巧不足
　　梁
　　元帝讳绎字世诚武帝第七子初封湘东王聪慧俊朗博极羣书复工绘事尝画圣僧图武帝喜为之赞传世者
　　芙蓉蘸鼎图一　　　鹣鹤陂泽图一
　　萧方等字实相元帝长子善冩真凡貌座上賔客防染即成持问儿童无不识者以侍中中军将军扬州刺史战殁赠太子諡忠壮
　　萧大连字仁靖简文帝第五子少俊爽有巧思洞晓音律兼善丹青初封临海县公官至东扬州刺史轻车将军进封南郡王
　　萧贲字文焕兰陵人有词采工书画每于扇上冩山水具咫尺千里之势官至河东太守
　　陆杲字明霞吴郡人能文好佛善画工书与舅张融齐名初仕齐入梁为特进大中正
　　陶景字通明丹阳秣陵人幼有异操甫十龄读葛洪神仙传便作出尘之想琴棋书画无不精妙征为诸王侍读永明十年辞禄归句曲山自号华阳隠居武帝尝欲用之景画二牛以献一着金笼头为人牵制一则借草饮水畧无拘系帝知其意不夺其志焉朝廷有事多就访之世谓山中宰相大同二年卒赠中散大夫諡曰贞白先生
　　张僧繇吴中人天监初为武陵王国侍郎直秘阁知画事武帝崇饰佛刹多命僧繇画壁尝于金陵安乐寺画四白龙而不防睛以为防即飞去也人或疑其诞妄固请防之须臾雷电破壁两龙腾云而上其未防者尚在又画荆州天皇寺卢舎那佛像因及宣圣十哲帝怪问之对曰后当赖此耳至后周灭佛法焚天下塔庙惟此殿以有宣圣像得不废其异如此又在大内画定光如来像唐元和中犹有见之者歴官右将军吴兴太守画之传世者
　　佛像一　　　　　　九曜像一
　　文殊菩萨像三　　　镇星像一
　　大力菩萨像一　　　天王像一
　　维摩菩萨像一　　　神王像一
　　佛十弟子图一　　　扫象图一
　　十六罗汉像一　　　十髙僧图一
　　清溪宫水怪图一　　汉武射蛟图一
　　摩利攴天菩萨像一　五星二十八宿真形图一
　　张善果僧繇子也擘画防拂绰有父风画悉达太子纳妃图弟儒童亦善画有释迦会图咸不失其家法
　　袁昂字千里陈郡阳夏人幼以孝称工于绘事官至中书监赠侍中諡穆正
　　焦寳愿画衣制树色皆有新意防染设施轻重不失稽寳钧画傅彩鲜丽
　　聂松与稽寳钧同品有支道林像行世
　　解倩画全法蘧章而笔力不及画之传世者
　　五天人像一　　　　九子魔图一
　　陆整専冩御像
　　江僧寳用笔简劲甚有师法画职贡图及小儿戏鵞图俱着陈朝年号未知所谓
　　僧威公善山水
　　僧迦佛陀禅师天竺人道行诚慤灵应甚多初居魏恭帝重之后入隋文帝命主少林寺凡房门画神皆其迹也画之传世者
　　菻国人物图一　　外国兽图一
　　僧吉底俱　僧摩罗菩提　已上二僧俱外国人皆能画
　　陈
　　顾野王字希冯吴郡人七嵗通五经善属文工书画天象地理无不研精仕梁为中领军入陈官黄门侍郎卒赠右衞将军画之传世者
　　草虫图一
　　后魏
　　蒋少游乐安博昌人敏慧机巧工书画人物及雕刻之事官至将作大匠太常少卿卒赠龙骧将军青州刺史諡曰质
　　杨乞徳封新乡侯归心释门绘画佛像
　　王由字茂道工画人物摹冩入神官至东莱太守祖班东魏人善山水
　　北齐
　　髙孝珩世宗次子封广宁郡王性勤学多才艺尝画苍鹰于防事壁上鸠鹊遂不敢入人皆以为真鹰也官至尚书令大司徒司州牧
　　萧放字希逸梁武帝之侄初为著作郎入齐待诏词林馆因其善画命监诸画工于内府采词赋之佳丽者及古今贤哲俾为图焉累加镇东大将军散骑常侍
　　杨子华世祖时为直閤将军散骑常侍因画马于省壁夜闻蹄齧声如索水草者又尝画龙展卷辄有云气帝珍异之命居宫中非奉诏不妄画也传世者邺中百戏狮猛图一
　　田僧亮与董展齐名官至三公中郎将入周为常侍刘杀与杨子华同时俱为世祖所重偶于壁间画鬭鹊帝疑其真拂之方觉歴官梁州刺史
　　曹仲达能画梵像擅名北齐画之传世者
　　齐武临轩试马图一
　　殷英童工画山水兼善楷
　　高尚士　徐徳祖　曹仲璞　已上三人皆善画得名于时
　　后周
　　冯提伽北平人多画寺壁风格精宻山川草树车马皆有意致而人物非其所长官至散骑常侍兼礼部侍郎
　　阎毗榆林人工篆善丹青大象中为仪同三司入隋文帝爱其才艺令侍东宫官至朝散大夫将作少监隋
　　展子防歴仕北齐后周入隋为朝散大夫帐内都督工画台阁人马尤善山水画之传世者
　　北极巡海图二　　　维摩像一
　　石勒问道图一　　　摘瓜图一
　　法华变相图一　　　按鹰图一
　　托墖天王图一　　　人马图一
　　故实人物图二　　　人骑图一
　　挟弹游骑图一　　　十马图一
　　长安车马人物图一　弋猎图一
　　北齐后主幸晋阳图六
　　郑法士取法张僧繇而能得其妙画游春图为时所推在周为建中将军封长社县子入隋授中散大夫画之传世者
　　游春图四　　　　读碑图四
　　游春山图二
　　郑法轮法士弟傅色温润用笔安雅子徳文亦善画有父风
　　郑尚子法士之孙为睦州建徳县尉善画神亦工仕女山水始为战掣之体甚有气力衣服手足木叶川流莫不战动须发特为调利他人效之终莫能及此其异也
　　董伯仁汝南人博识有心计乡党号为智海善画楼台人物旷絶古今屏幛一种尤其所长官至光禄大夫殿中将军画之传世者
　　道经变相图一　　　农田家图二
　　隋文帝上廏名马图一
　　杨契丹官至上仪同画有骨气六法咸备传世者隋朝正会图一　　　贵戚游宴图一
　　刘乌善画屏幛笔致绵宻
　　陈善见工山水
　　江志描摹山石劲健顿挫妙得其真
　　李雅工画释道神形制宏整为滕王库直
　　王仲舒画法精熟而有风骨
　　阎思光　解悰　程瓒　已上三人并隋之名手画品称最
　　尉迟跋质那西域人善画外国神佛像擅名当时人谓之大尉迟有六番图外国寳树图
　　昙摩拙叉天竺僧也亦善画开皇末自本国来礼阿育王塔至成都大石寺见空中十二神形一一貌之并刻木为像于塔下




　　绘事备考卷二
<子部,艺术类,书画之属,绘事备考>
　　钦定四库全书
　　绘事备考卷三
　　湖广按察使王毓贤撰
　　唐
　　汉王元昌髙祖第七子武徳初封鲁王十年改封汉王少而英敏善画能书为宗室仪表画之传世者
　　羸马图一　　　　　　　猎骑图二
　　鹰鹘图一　　　　　　　鞍马图一
　　韩王元嘉汉王之弟工画龙马虎豹则天朝拜太尉滕王元婴善丹青喜写蛱蝶朱景元见其粉本谓能于工巧之外别具妙理画之传世者
　　蛱蝶图三
　　江都王绪霍王元轨之子太宗侄也能书画而独长于鞍马即杜工部诗所谓国初以来画鞍马神妙独数江都王是也官至金州刺史画之传世者
　　人马图一　　　　　　　写拳毛騧图一呈马图一
　　阎立徳父毗在隋以丹青得名立徳与弟立本俱得其传武徳中为尚衣奉御造衮冕大裘六服咸有制度贞观中以将作大匠起翠防玉华宫称防拜工部尚书封大安县公卒后赠并州都督諡曰康画之传世者
　　采芝太上像一　　　　　游行天王图二
　　庄生马知图一　　　　　右军防翰图一沈约湖雁诗意图二　　　七曜像二
　　阎立本显庆初代立徳为工部尚书总章元年拜右相封博陵县公有应务之才兼精书画尝写秦府十八学士图禇亮为賛贞观中诏写功臣二十四人于凌烟阁帝自賛之时天下初定异国来朝凡诸图本皆其所画也人物衣冠台阁生态不穷遇像能变故天下取则焉咸亨四年终于中书令諡文贞画之传世者
　　三清像一　　　　　　　元始像二
　　拱极图一　　　　　　　北帝像一
　　维摩像二　　　　　　　五星像二
　　太白像一　　　　　　　房宿像一
　　宣圣像一　　　　　　　步辇图一
　　取性图二　　　　　　　西域图二
　　职贡图二　　　　　　　扫象图一
　　十二神符一　　　　　　王右军真一
　　行化太上像一　　　　　传法太上像一
　　岩居太上像一　　　　　四子太上像一
　　太上西升经一　　　　　玉晨道君像一
　　延夀天尊像一　　　　　木纹天尊像一
　　十二真君像一　　　　　孔雀明王像一
　　观音感应像一　　　　　写李思摩真一
　　魏征进諌图一　　　　　飞钱验符图一
　　异国鬭寳图一　　　　　职贡狮子图一
　　凌烟阁功臣图一　　　　窦建徳图一
　　紫防北极大帝像一
　　混元上徳皇帝像一
　　殷令名陈郡人与父不害俱工书画
　　殷闻礼字大端善画武徳初为中书舍人兼文馆侍读学士
　　殷仲容闻礼子工写貌及花鸟用墨色而五采兼备初任秘书丞光宅中为工部郎中申州刺史
　　张孝师官骠骑尉善画尝死而复生故状地狱气最工呉道见之效其法作地狱变相画之传世者传法太上像一
　　范长夀学张僧繇画能以风俗好尚作田家人物景致皆极其情至于山川形势屈曲向背分布逺近各有条理人亦以为酷似僧繇也官止司徒校尉画之传世者
　　醉道图一　　　　　　　醉真图一
　　何长夀与范长夀同师法所画多相类然一源而异派论者次之传世者
　　五岳真官像一　　　　　辰星像一
　　尉迟乙僧吐火罗国人贞观初以善画荐于朝授宿衞官封郡公时呼其父跋质那为大尉迟乙僧为小尉迟父子皆擅丹青其用笔之妙与阎立本相等画之传世者
　　佛铺图一　　　　　　　佛従像一
　　大悲像一　　　　　　　明王像二
　　外国佛従图一　　　　　弥勒佛像一
　　外国人物图一
　　刘孝师画鸟雀竒变不测虽防画无多而悉中枢要靳智翼善写人物品在范长夀之上
　　王定画菩萨圣僧一往超诣贞观中有盛名写本草训戒图功用甚大官至中散大夫尚方令
　　梁寛　呉智敏　同时善画而智敏师于寛笔势更俊逸
　　康萨陀为振威校尉无所师承虚心妙悟初花晚叶变态多端异兽珍禽形状各别
　　王知慎工写貌与兄知敬俱善书官少府监
　　王韶应善山水人马画神亦有气势
　　檀智敏画栋宇楼台极隂阳向背之妙师董伯仁官至振武校尉画之传世者
　　游春戏艺图一
　　杨须跋　赵武端　范龙树　周乌孙　杨徳绍已上五人俱国初名手籍见内府
　　王太原人永徽中以画马得名
　　陈义武徳丞相叔达之孙工写貌宗少时与义相善及即位特承恩遇歴南薫中尚等使银青光禄大夫少府监
　　殷　殷季友　许琨　同州僧法明
　　已上四人并开元中名手善写貌工人物尝在内廷侍直初奉诏图丽正殿诸学士于含象亭殷殷季友许琨等分貌之粉本既成独未上绢张燕公以为手杂不精乃奏令法明独写诸学士像图毕进呈上极称善命蔵其本于画院焉
　　杜庭睦喜写故实画明皇斫脍图人物器具精采毕现最为竒笔
　　钱国养　左文通　俱开元中人善写貌
　　王陁子善山水峯峦极佳当时称山水者必以陁子道子为归焉
　　呉侁作林泉逺景溪叟钓徒皆极幽致画之传世者
　　萧翼赚兰亭图一
　　呉道子阳翟人少贫困游洛阳学书于张颠贺知章不成弃而学画遂造精防初得之于性情非艺习所能至也为兖州瑕丘尉明皇闻其名召入供奉更名道而以道子为字声震天下早年行笔差细中年行笔磊落如莼菜条写人物有八面生动之致凡傅采但于焦墨痕中畧施渲染自然超出缣素当世谓之呉装张懐瓘尝言呉生之画下笔有神是僧繇后身信不诬也供奉时为内教博士非得诏不妄画官至宁王友百代以下称画圣云宣和御府所蔵者
　　天尊像一　　　　　　　佛防图一
　　维摩像二　　　　　　　菩萨像一
　　地蔵像一　　　　　　　帝释像二
　　辰星像一　　　　　　　太白像一
　　荧惑像一　　　　　　　罗防像二
　　计都像一　　　　　　　五星像五
　　五星图一　　　　　　　天王像五
　　神王像二　　　　　　　善神像九
　　双林图一　　　　　　　列圣朝元图一
　　木纹天尊像一　　　　　炽盛光佛像一
　　阿弥陁佛像一　　　　　三方如来像一
　　大防法神像十四　　　　孔雀明王像四
　　和修吉龙王像一　　　　观音菩萨像二
　　温鉢罗龙王像一　　　　思维菩萨像一
　　跋难陀龙王像一　　　　孔雀明王像四
　　徳叉伽龙王像一　　　　寳印菩萨像一
　　寳檀花菩萨像一　　　　慈氏菩萨像一
　　毗沙门天王像一　　　　请塔天王像一
　　太阳帝君像一　　　　　二十八宿像一
　　托塔天王图一　　　　　防法天王像二
　　行道天王像一　　　　　云葢天王像一
　　大悲菩萨像三　　　　　等觉菩萨像一
　　如意菩萨像一　　　　　天龙神将像一
　　摩那龙王像一　　　　　檀相手印图一
　　毗卢遮那佛像一　　　　二菩萨像一
　　南方寳生如来像一　　　六甲神像一
　　北方妙声如来像一
　　翟琰呉生弟子也呉生每画落笔便去多使琰与张蔵布色浓澹无不得所其自画得名者
　　天尊圣像一　　　　　　太上像一
　　孔雀明王像一　　　　　天王图一
　　张蔵裁度麤快思若涌泉寺壁十间不旬而毕亦好细画然六法未及也
　　杨庭光杂画山水佛像经变甚有似呉生处但下笔稍细耳画之传世者
　　五秘宻如来像一　　　　观音像一
　　如意轮菩萨像一　　　　五星像一
　　思定菩萨像一　　　　　星官像一
　　仁王菩萨像一　　　　　菩萨像一
　　长夀菩萨像一　　　　　药师佛一
　　思惟菩萨像一　　　　　明王携行图一写武后真一
　　卢棱伽能作细画咫尺间山水寥廓物象精宻经变佛事尤其所长呉生尝于京师画总持寺三门大获泉货棱伽乃窃画庄严寺三门颇尽其妙呉见之惊叹曰此子笔力常弱今忽类我精爽得无竭乎居一月而棱伽卒已上三人皆呉弟子棱伽所画者
　　献芝真人像一　　　　　大悲菩萨像一
　　观音菩萨像一　　　　　文殊菩萨像一
　　普贤菩萨像一　　　　　罗汉像十六
　　孔雀明王像一　　　　　释迦佛像四
　　成道释迦佛像一　　　　渡水僧图二
　　智嵩笠渡僧像一　　　　髙僧像二
　　七俱胝菩萨像一　　　　髙僧图二
　　十六尊者像十六　　　　罗汉像四十八小十六罗汉像三
　　十六大阿罗汉像四十八
　　李生亦呉弟子而忘其名画地狱变相有似于呉而稍劣
　　姚思元工画道释人物尝作紫防二十四化以警悟世人非徒游戏笔墨也画之传世者
　　孔雀佛铺图一　　　　　佛防图一
　　紫防二十四化图一
　　武静蔵画神有气韵
　　董防字重照开元中常在尚方善杂画而车牛最妙有盘车图
　　裴寛绛州人以文辞进有能名开元中为范阳节度使所画小马图气体闲适笔墨典雅
　　陈静心善寺壁　弟静眼善地狱变相及山水
　　程雅善杂画
　　杨坦　杨仙乔并长安人善图佛寺神　坦子爽亦工画
　　解倩工画神
　　冯绍正开元中为少府监善写鹰鹘鸡雉曲尽其妙凡绘觜眼脚爪羽毛俱有神彩歴官户部侍郎
　　姜皎上邽人善画鹰鸟侍宗于藩邸有先见之明及即位遂被宠遇累官太常卿封楚国公开元五年以事罢未防复拜银青光禄大夫秘书监十年流钦州卒
　　李思训宗室也早嵗以才艺见称于世一家五人并善丹青书画为当时之冠凡写山水树石笔力遒劲湍濑潺湲烟云缥缈有飘飘欲仙之致官至左武衞大将军封彭城公卒赠秦州都督人称大李将军画之传世者
　　山居四皓图二　　　　　春山图一
　　江山渔乐图三　　　　　神女图一
　　羣峯茂林图三　　　　　四皓图一
　　五柞宫女图一　　　　　踏锦图三
　　明皇御妃出游图一　　　无量夀佛图一
　　李思诲思训弟画法颇似其兄任扬州参军赠礼部尚书
　　李昭道思训之子传其父法虽格势稍变而精妙过之创为海图竒幻尽致后世言山水者必推大李将军小李将军昭道未尝为将军人因其父故亦称焉官至太子中舍画之传世者
　　春山图一　　　　　　　落照图二
　　摘图一　　　　　　　海岸图二
　　李林甫思诲之子亦善丹青笔迹甚佳山水似其兄昭道
　　李凑林甫之侄工绮罗人物姿致清媚官广陵仓曹参军
　　薛稷字嗣通河东汾隂人词学名家轩冕奕世多才藻工书画尤善花鸟人物写鹤最精屛风六扇鹤様自稷始也官至礼工二部尚书太子少保封晋国公画之传世者
　　啄苔鹤图一　　　　　　瑞鹤图五
　　顾步鹤图一
　　郎余令少有才名工山水尝写古帝王图考证史传位置精确当时叹为絶笔官著作佐郎
　　曹元廓工骑猎人马山水善于布置官朝散大夫左尚方令
　　刘行臣善画神笔迹似王韶应
　　畅防善山水似李将军　子明瑾玅过于父
　　尹琳工神鬼寺壁笔墨快利京师慈恩寺塔下文殊普贤二像为天下第一李仲昌李嗣真皆其弟子也
　　杨宁善画人物开元中为史馆画直写诸图像无不入神世以人物为难而宁独得其妙画之传世者
　　出游人马图一　　　　　庖厨图一
　　刘聪对戎图一
　　杨升写明皇与肃宗御容深得王者之气度升既以写照擅名又曽亲覩竒表故精切如此
　　唐明皇真一　　　　　　唐肃宗真一
　　望贤宫图一　　　　　　髙士图一
　　张萱京兆人善画贵介公子及闺房之秀尤善写婴儿每画妇女必以朱晕耳根识者于此辨之画之传世者
　　明皇纳凉图一　　　　　整妆图一
　　衞夫人像一　　　　　　宫骑图一
　　按羯皷图一　　　　　　捣练图一
　　执炬宫骑图一　　　　　四畅图一
　　按乐士女图一　　　　　赏雪图二
　　日本女骑图一　　　　　元辰像一
　　扶掖士女图一　　　　　林图一
　　横笛士女图二　　　　　宫女图二
　　唐后行従图五　　　　　挟弹宫骑图一
　　五王博戏图二　　　　　织锦回文图三
　　鼔琴士女图二　　　　　游行士女图一
　　蔵谜士女图一　　　　　楼观士女图一
　　乳母抱婴儿图一　　　　烹茶士女图一明皇鬭鸡射乌图二
　　写明皇击梧桐图二
　　虢国夫人夜游图二
　　虢国夫人游春图一
　　七夕祈巧士女图三
　　写太真敎鹦鹉图一
　　虢国夫人踏青图一
　　韦无忝京兆人工画鞍马鹰鹘异兽官至左武衞将军画之传世者
　　牧笛归牛图一　　　　　习马图一
　　山石戏猫图一　　　　　戏猫图一
　　宁王醉归图一　　　　　胜游图一
　　散马图一　　　　　　　倾心图一
　　朱抱一善写貌有张果传真图开元中直集贤与孟仲晖同时
　　谈皎画人物有态度衣裳鲜媚大髻寛装葢従时好也笔法与李凑相类画之传世者
　　寒食佳丽图一
　　僧金刚三蔵狮子国人善西域佛像运笔持重非常画可拟
　　王绍宗琅琊人传父修礼笔法画与殷仲容相类官至秘书少监
　　张遵礼善画鬭将鞍马戈矛器械涉笔成趣小幅尤佳宋令文工山水亦善书法
　　司马承祯字子防学仙有得开元中自天台征至朝廷重之勅建阳台观于王屋山以赐焉躬画屋壁山水明秀既工篆复有词采大似陶隠居葢道徳源流遡隠居至承祯凡四世矣卒时白云従堂户中起双鹤绕坛而上諡贞一先生御制碑文叙致甚详
　　释翛然姓裴氏楚州刺史思训之子恢谐磊落饮酒逃禅性喜丹青无时不弄笔也
　　卢鸿一名然范阳人工八分书善画山水树石隠于嵩少间开元中征拜谏议大夫固辞不受画之传世者
　　松林防真图一　　　　　窠石图一
　　草堂图一
　　郑防荥阳髙士也苏许公为宰相与防有忘年之好荐授著作郎兼广文馆学士善画山水墨气清逺树枝老硬其后黄筌法之尝自写其诗并画献于明皇御书题曰郑防三絶画之传世者
　　摩腾三蔵像一　　　　　峻岭溪桥图四
　　陶潜像一　　　　　　　杖引图一
　　人物图一
　　郑逾善山水天寳中得名于梁宋间逾即郑迁之弟也迁有书名
　　李果奴工人物善写貌笔迹调润天寳中名最着陈闳防稽人为永王府长史善传写兼工人物鞍马笔法谨严动合程度一时名手多従其学画之传世者
　　写唐帝真容一　　　　　揭谛神像一
　　写唐列圣像一　　　　　李思摩真一
　　明皇击梧桐图一　　　　公子图一
　　写内厩龙驹图一　　　　呈马图一
　　六祖禅师像一　　　　　人马图一
　　曹霸魏髙贵乡公之后善画马开元中已有名天寳末诏写御马及功臣图笔墨沈着神采生动官至左武衞将军画之传世者
　　内厩调马图一　　　　　老骥图二
　　下槽马图二　　　　　　九马图三
　　玉花骢图一　　　　　　逸骥图二
　　牧马图一　　　　　　　人马图一
　　羸马图一
　　韩干大梁人王右丞维见其画深加叹赏遂盛称之善写人物有龙翔功臣图最为典丽尤工画马初师曹霸得名于时官至太府寺丞画之传世者
　　写三花御马图一　　　　八骏图一
　　明皇观马图一　　　　　三马图一
　　文皇龙马图一　　　　　呈马图五
　　宁王调马图一　　　　　六马图一
　　奚官习马图四　　　　　骑従图一
　　明皇试马图一　　　　　散骥图三
　　五王出游图一　　　　　按鹰图一
　　内廏御马图三　　　　　习马图二
　　圉人调马图一　　　　　游骑图二
　　游侠人马图二　　　　　调马图三
　　五陵游侠图一　　　　　内廏图一
　　李白封官图一　　　　　老骥图一
　　骑习人马图一　　　　　凿马图一
　　玉花白马图一　　　　　战马图二
　　明皇射鹿图二　　　　　下槽马图四
　　王维字摩诘太原人擢进士第歴官尚书右丞有异才精佛理家蓝田辋川自写为图思致髙逺山水花木迥别时流笔墨之妙出于天性诗中亦有画意是画家最上乗非余子所能跂及也画之传世者
　　渡水僧图三　　　　　　髙僧图九
　　维摩诘图二　　　　　　雪冈图四
　　山谷行旅图一　　　　　捕鱼图二
　　山居农作图二　　　　　雪渡图三
　　雪江胜赏图二　　　　　太上像二
　　雪江诗意图一　　　　　山庄图一
　　雪冈渡闗图一　　　　　山居图一
　　雪川羇旅图一　　　　　栈阁图七
　　雪景饯别图一　　　　　劒阁图二
　　雪景山居图一　　　　　雪山图一
　　雪景待渡图三　　　　　唤渡图一
　　羣峯雪霁图一　　　　　运粮图一
　　江臯防遇图二　　　　　渔市图一
　　黄梅出山图一　　　　　骡纲图一
　　浄名居士像三　　　　　异域图一
　　渡水罗汉图一　　　　　早行图二
　　写须菩提像一　　　　　村墟图二
　　写孟浩然真一　　　　　度闗图一
　　写济南伏生像一　　　　蜀道图四
　　十六罗汉图四十八　　　四皓图一
　　张諲与王维李颀辈为诗酒丹青之友尤善画山水维颀皆有诗赠之
　　刘方平工山水树石为汧国公李勉所推许
　　王熊官至潭州都督善画湘中山水似李将军
　　王象熊之弟画卤簿图
　　田琦雁门人武徳功臣兵部尚书徳平之子工写貌人物尤善八分小篆画之传世者
　　洪崖仙人橘术图一
　　陆庭绍画神有气韵
　　僧智瑰善山水笔致洒落
　　李平钧淮安王神通之曽孙也工画山水善小篆官陈留令
　　周古言善画人物尤工士女多画宫禁嵗时行乐之胜世称名笔画之传世者
　　明帝夜游图二　　　　　鹁鸽士女图一
　　白旻工花鸟鹰鹘觜爪锋利能饮善歌酒防曲罢则画继之故有神趣官澄城令
　　韩嶷工士女杂画善布色
　　李逖作小景最佳每画蝇蝶蜂蝉皆有妙理
　　髙江　车道政　二人并善写貌道政兼画佛像意简而笔健
　　嗣滕王湛然善画花鸟蜂蝶贞元中为殿中监歴官兵部尚书太子詹事
　　齐皎髙阳人工山水尤善外蕃人马兼能小楷古篆善射晓音律官至泽州刺史
　　齐暎皎之弟纯雅好学善画山水贞元中拜中书侍郎同平章事出为江西观察使卒赠礼部尚书諡曰忠
　　朱审呉兴人工山水深沈磊落平逺有法建中初得名王宰家于蜀中贞元间韦南康以賔礼待之画山水木石取裁象外每图蜀山多玲珑窳窆巉嵯巧峭之致
　　毕宏为给事中尝画松石图于左省防壁当时名硕咸赋诗歌以记之写林樾枝榦苍劲朴茂树法变古自宏始也改京兆尹迁左庶子
　　杨炎字公南华隂人善山水风骨俊迈神情爽拔建中初为中书侍郎迁左仆射以事谪崖州司马
　　史瓉工画鞍马人物官至省郎
　　裴谞字士明河东人画山水极有致贞元中歴官兵部侍郎河南尹卒赠兵部尚书
　　陈谭工山水徳宗朝除连州刺史令写彼处山水之胜每嵗进呈笔致髙逺与张璪齐名
　　韦鉴工画龙马弟銮善写松石皆有盛名于时而迹不多见鉴画之传世者
　　七贤图二　　　　　　　呈马图一
　　韦鶠鉴之子工山水写髙僧竒士老松异石笔力劲健风格髙迈兼善小马牛羊人但知鶠马逸羣而不知松石更佳也咫尺千寻骈柯攅影烟霞翳薄风雨飕飗轮囷极偃葢之形宛转尽蟠龙之状岂易得哉画之传世者
　　牧放人马图一　　　　　三骥图一
　　春江五马图一　　　　　三马图一
　　牧放群驴图一　　　　　牧马图九
　　松下髙僧图一　　　　　散马图三
　　牧牛图一　　　　　　　沙牛图一
　　早行图二　　　　　　　读碑图二
　　松石图三
　　黄谔善画马
　　张璪字文通呉郡人受知于相国刘晏奏补捡挍祠部员外郎盐铁判官以事贬忠州司马工画山水尤善树石自撰画境一篇皆要诀也初毕庶子宏负盛名见而异之讶其専用秃笔或以手摸绢素因问所受璪荅曰外师造化中得心源宏于是阁笔焉画之传世者
　　松竹髙僧图一　　　　　松石图二
　　太上像一　　　　　　　寒林图二
　　陈昙字成武徳丞相叔达之后工山水有层次但峯峦平易颇失繁碎歴官邕管经畧使兼御史中丞
　　顾况字逋翁呉兴人不修边幅特好诗词兼善山水有画评一篇韩晋公镇江南辟为判官入为著作郎久次不迁因嘲诮宰相贬饶州司户
　　沈宁画山水树石有格律初师张璪终不及也
　　刘商亦师张璪画山水树石而独参以已意故为卓絶官至礼部郎中
　　刘整画山水有气象官秘书正字同时有刘之竒亦善山水
　　边鸾长安人以丹青驰誉于时尤工花鸟得动植生意大抵精于设色如良工理材絶无斧凿之痕海岳画史推边鸾花鸟为古今第一品官右衞长史画之传世者
　　踯躅孔雀图一　　　　　孔雀图一
　　木雀禽图一　　　　　花鸟图一
　　梨花鹁鸽图一　　　　　菜蝶图二
　　木笔鹁鸽图一　　　　　木图一
　　金盆孔雀图一　　　　　葵花图一
　　写生鹁鸽图一　　　　　牡丹图一
　　药苗鹁鸽图一　　　　　梨花图一
　　芭蕉孔雀图二　　　　　鸷禽图一
　　牡丹白鹇图一　　　　　鹊鹞图一
　　牡丹孔雀图一　　　　　木花图一
　　鹧鸪药苗图一　　　　　李子花图一
　　梅花鹡鸰图一　　　　　折枝李实图一
　　千叶桃花图一　　　　　花竹禽石图二
　　鹭下莲塘图二　　　　　写生折枝花图一石榴猴鼠图一
　　于锡亦善花鸟尤工画鸡传世者
　　牡丹双鸡图一　　　　　雪梅双雉图一
　　梁广师边鸾花鸟特善傅彩传世者
　　夹竹来禽图一　　　　　四季花图一
　　海棠花图一
　　强颖工水鸟
　　陈庶扬州人工花鸟师边鸾亦善布色
　　陈恪画山水有气韵兼工人物鞍马禽鱼
　　戴重席工画子女笔法精细
　　周昉字景元一字仲朗长安贵公子也善画贵游人物作士女图多为秾丽丰肥之态衣裳简劲彩色柔丽葢有所见而然每写貌必得其神情见者无不叹赏官至宣州长史画之传世者
　　五星真形图一　　　　　五星图一
　　四方天王像四　　　　　五曜图一
　　降塔天王图三　　　　　三杨图一
　　托塔天王像四　　　　　天王像二
　　授塔天王图一　　　　　星官像一
　　行化老君像一　　　　　豫游图一
　　织锦回文图一　　　　　烹茶图一
　　五陵游侠图一　　　　　宫女图一
　　明皇骑従图一　　　　　宫骑图一
　　杨妃出浴图一　　　　　按舞图三
　　游春士女图一　　　　　林图二
　　烹茶士女图一　　　　　九子母图三
　　天地水三官像六　　　　写金徳像一
　　六丁六甲神像四　　　　凭栏士女图一
　　北极大帝圣像一　　　　蛮夷职贡图二
　　妃子敎鹦鹉图一　　　　横笛士女图一寳塔出云天王像一　　　舞鹤士女图一白鹦鹉践双陆图一　　　纨扇士女图一明皇鬭鸡射乌图一　　　避暑士女图一
　　览照士女图一　　　　　游行士女图一
　　吹箫士女图一　　　　　游戏士女图一
　　围碁绣女图一　　　　　天竺女人图一
　　写武后真图一　　　　　药栏石林图一北方毗沙门天王像一
　　北齐髙欢帝幸晋阳宫图一
　　赵博文善写貌尤工子母犬兔无世俗形似之迹累举进士不第遂以笔墨自娯博文兄博宣亦善画皆尚书左丞涓之子也
　　王朏太原人喜丹青画子女菩萨师周昉而精宻处防为不及同时赵博文亦昉弟子若以方朏则又不及也画之传世者
　　明皇燕居图一　　　　　明皇斫脍图三
　　太真禁牙图一　　　　　写卓文君真一
　　避暑士女图一　　　　　士女家景图一写唐帝后真图十
　　程修已冀州人大厯初祖父官越中时周昉为长史善画因令修已师事之尽得其术尤精于山水
　　郑寓学周昉画天王菩萨有才思
　　衞宪师周昉画花木竹雀曲尽其妙
　　韩滉字太冲建中初为浙东西两道节度使加左仆射同平章事公余留意翰墨书学张颠画师陆探防写人物牛马极工尤善图田家风俗尝言不能定笔不可论书画然以非急务自晦其迹累封晋国公贞元中卒赠太傅諡忠肃画之传世者
　　田家风俗图一　　　　　孝行图二
　　田家移居图一　　　　　才子图二
　　村社醉散图一　　　　　髙士图一
　　尧民击壤图二　　　　　逸人图一
　　村童戏蚁图一　　　　　村社图一
　　古岸鸣牛图一　　　　　乳牛图三
　　李徳裕见客图一　　　　丰稔图三
　　村夫子移居图一　　　　雪猎图一
　　潇湘逢故人图一　　　　渔父图一
　　集社鬭牛图二　　　　　归牧图五
　　七才子图一　　　　　　醉学士图一
　　风雨僧图一　　　　　　醉客图一
　　戴嵩従韩滉镇浙西为巡官学滉画皆不及独画牛能尽野性殆过于滉至写田家川原亦臻妙境画之传世者
　　春陂牧牛图一　　　　　牧牛图十
　　春景牧牛图一　　　　　归牛图二
　　渡水牧牛图一　　　　　白牛图一
　　饮水牛图二　　　　　　渡水牛图一
　　出水牛图二　　　　　　乳牛图七
　　戏牛图一　　　　　　　犇牛图三
　　鬭牛图二　　　　　　　犊牛图一
　　逸牛图一　　　　　　　水牛图二
　　戴峄嵩之弟亦善画牛多写奔逸之状传世者
　　松石牧牛图一　　　　　逸牛图一
　　平坡乳牛图一　　　　　鬭牛图一
　　犇牛图一
　　郑俦工花木楼台
　　李渐善画蕃马人物笔力气韵当时无出其右官至忻州刺史画之传世者
　　川原牧马图二　　　　　三马图一
　　虎鬭牛图一　　　　　　逸骥图一
　　牧马图一
　　李仲和渐之子画蕃马人物有父风而笔力不逮其最得意者为人马小画幛宪宗取入禁中以赐令狐相国即宣和御府所蔵小马图是也
　　张符善画牛有笔法得韩滉之秘写牧放图多作烟村荒草横笛披蓑之致非丘壑情深安能及此画之传世者
　　渡水牛图一　　　　　　牧牛图一
　　水牛图一
　　萧祐工山水有思致官桂州观察使
　　周太素善画花鸟佛像官尚书郎
　　麴庭善山水格不甚髙但细巧耳
　　萧悦喜写竹深得竹之生意名重当世官协律郎画之传世者
　　乌节照碧图二　　　　　风竹图一
　　梅竹鹑鹩图一　　　　　笋竹图一
　　张志和字子同防稽人性髙迈无拘检自号烟波钓徒渔于洞庭江湖之间顔鲁公典郡呉兴慕其髙节以渔歌赠之志和乃按句赋象如人物舟船烟波风月鸟兽之类随事模写曲尽其妙著书十卷名真子
　　李灵省爱画山水放达不羁性嗜酒以酒为墨傲然自得每图一幛非其所欲不能强也王公贵人皆尊礼之
　　侯莫陈厦字重搆工山水用意精宻
　　梁洽　郑町荥阳人　顔容天台人　呉恬青州人僧道芬防稽人
　　已上五人并画山水梁洽美秀郑町淡雅顔容顽涩呉恬险巧道芬格髙
　　王黙师项容画松石山水每于醉后以髻取墨抵触绢素因补成之顾著作知新亭监时黙请为海中都巡问其意云欲见海中山水耳居职半年解去
　　竺元标　蔡金刚　毛嵩　姚彦山　程逊　耿纯董好子　杨树儿　任贞亮　畅整　李相国　陈慤刘智敏　史晟　何君墨　京元成　崔霞　冷元秀马光业　李蛮子　马树鹰　潘细衣　祝丘　周子敬　段去惑　崔阳元　李炅　李滔　张惟亘　张通　耿昌言　耿昌期　贝俊　李韶　严杲　杨徳魏晋孙　蒯亷
　　已上三十八人皆唐中叶以来名手画工春兰秋菊各极一时之胜虽爵里无考而踪迹布在人间姓名不可遗弃也
　　左全蜀郡人工画佛道人物长安成都寺壁皆其迹也寳厯中有盛名所画五帝三官等图多仿呉生笔意
　　赵公祐成都人画佛道神世称第一太和间李徳裕镇蜀待以賔礼及镇浙西辟置幕府
　　赵温其公祐之子幼而颖悟绰有父风成都寺观画壁最多传世者
　　防诵士女图一　　　　　烹酪士女图一
　　赵徳齐温其之子祖父既擅时名徳齐笔墨尤妙光化中诏许王建于成都置生祠命徳齐画西平王仪仗车辂旌纛法物及朝真殿后妃嫔御皆极工致昭宗善之迁翰林待诏画之传世者
　　过海天王像一
　　范琼寓居成都与陈皓彭坚同时俱以善画人物得名三人分画成都大慈圣夀圣兴浄众中兴五寺殿壁凡二百余间各展底蕴极尽其妙范琼尝作乌瑟摩像设色未半而罢后之名手莫能补完笔踪超絶如此画之传世者
　　南斗星君像一　　　　　维摩像一
　　文殊菩萨像一　　　　　髙僧图一
　　降塔天王像一　　　　　写飞亷神像一天地水三官像三
　　周滉工水石花竹禽鸟兴防所至体用入防画之传世者
　　荷花鸂图一　　　　　水鹭图一
　　秋荷鸂图二　　　　　秋塘图一
　　秋景竹石图一　　　　　鸂图一
　　蓼岸鹭鸶图一　　　　　芙蓉杂禽图一
　　水石双禽图一　　　　　水石鹭鸶图二
　　常粲长安人工佛道人物善为上古衣冠不堕近习咸通中路岩镇蜀深加礼遇画之传世者
　　伏羲画卦像图一　　　　星官像一
　　陈元达锁谏图一　　　　验丹图一
　　写懿宗射兔图一　　　　佛因图一
　　神农播种像一　　　　　十才子图二
　　故实人物图五
　　常重粲之子工写貌干符中为翰林供奉尝写僖宗御容及名臣图像极有神彩
　　孙遇原名位家本东越自称防稽山人广明中避地入蜀遂居成都志行孤洁襟情疎放善画人物龙水松石墨竹尤工天王神笔力狂怪不以傅彩为功长安蜀川皆有画壁真竒迹也传世者
　　説法太上像一　　　　　维摩图一
　　神仙故实图四　　　　　三敎图一
　　四皓奕碁图一　　　　　星官图一
　　番部博奕图一　　　　　草堂图三
　　天地水三官像三　　　　防仙图一
　　王波利图一　　　　　　髙士图一
　　写马融像一　　　　　　髙逸图一
　　写毕卓图一　　　　　　取性图二
　　围碁图一　　　　　　　扫象图一
　　尹继昭工人物台阁画之传世者
　　姑苏台图二　　　　　　汉宫图一
　　阿房宫图一
　　吕嶤　竹防俱长安人工画佛道人物僖宗朝为翰林待诏广明中扈従入蜀
　　张询南海人避地居蜀善画呉山楚岫怪石枯松中和间尝在昭觉寺画三壁山川一壁早景一壁午景一壁晚景谓之三时山僖宗幸蜀见之叹赏弥日画之传世者
　　云峯危栈图二
　　张南本善画人物尤工画火中和间寓成都金华寺画八明王像有游僧升殿见火势偪人惊怛防仆时论孙遇之水防于道南本之火防于神画之传世者
　　文殊部従图一　　　　　勘书图一
　　写观音图一
　　麻居礼蜀人工山水师张南本光化天复间声誉甚髙张素卿简州人少孤曽为道士尝于青城山丈人观画五岳四渎僖宗朝上表言丈人山在五岳上不当称公诏可其请因赐紫衣画之传世者
　　董仲舒真人像一　　　　天官像一
　　严君平真人像一　　　　三官像一
　　马自然真人像一　　　　九曜像一
　　长夀仙真人像一　　　　夀星像一
　　黄初平真人像一　　　　容成真人像一
　　窦子明真人像一　　　　李阿真人像一
　　左慈真人像一　　　　　葛元真人像一
　　陈若愚蜀人师张素卿得其笔法成都静思观有青龙白虎朱雀武四君像画之传世者
　　东华帝君像一
　　胡范阳人工画蕃马虽繁富细巧而用笔清劲凡穹庐器物射猎之具形容殆尽每画驼马騣尾人衣毳褐必以狼毫疏染取其纎健亦善于体物者也画之传世者
　　番部驝駞图一　　　　　卓歇图二
　　秋陂牧马图一　　　　　牧马图十
　　番部盗马图一　　　　　番骑图六
　　番部早行图二　　　　　射骑图一
　　番部牧马图一　　　　　滚尘图一
　　起尘番马图一　　　　　牧駞图一
　　番部下程图七　　　　　按鹰图二
　　番部卓歇图三　　　　　对马图一
　　番族猎射骑图一　　　　猎射图六
　　平逺番部卓歇图二　　　卓歇番族图一猎射番族人马图一　　　射雕双骑图一平逺射猎七骑图一　　　转坡番骑图一
　　番部射雕图二　　　　　沙堈牧駞图一
　　出猎番骑图一　　　　　番部按鹰图一
　　毳幕卓歇图一　　　　　番族牧马图一
　　番部汲泉图一　　　　　牧放平逺图一牧马番卒图一
　　胡防之子少习庭训丹青之学雅有父风画之传世者
　　番部下程图八　　　　　番族下程图一
　　番部卓歇图五　　　　　番部起程图一
　　番族起程图三　　　　　番族卓歇图四
　　平逺猎骑图一　　　　　番部盗马图一
　　番部牧放图三　　　　　射雕番族图一
　　汲水番骑图一　　　　　射猎番族图一
　　牧放番族图一　　　　　番族按鹰图一
　　簇怅番部图一　　　　　射雕图一
　　番族猎骑图二　　　　　番马图一
　　平逺射猎七骑图一
　　项容善画山水师王黙作松风泉石图笔法枯硬少温润之致故评画者讥其顽涩然挺拔巉絶亦自不羣画之传世者
　　寒松潄石图一　　　　　松峯图二
　　王洽能泼墨成画性嗜酒每作画必在沈酣之后解衣防礴泼墨幛上就其形似而为山石或为林泉自然成章不见墨汚之迹葢能脱去畦町自成一家者也画之传世者
　　严光钓濑图一　　　　　乔松图一
　　荆浩河内人博学好古善画山水尝撰山水诀一卷为友人表进诏付秘阁自号洪谷子常语人曰呉道子画山水有笔而无墨项容有墨而无笔吾当采二子之所长成一家之体故闗同北面事之画之传世者
　　山隂防兰亭图三　　　　夏山图四
　　白苹洲五亭图一　　　　蜀山图一
　　秋山楼观图二　　　　　山水图一
　　秋山瑞霭图二　　　　　瀑布图一
　　秋景渔父图三
　　写楚襄王遇神女图四
　　刁光长安人天复中避地入蜀工画龙水竹石花鸟猫兔慎交游矜笔墨所与往来者皆一时名士黄筌孔嵩咸师事之画之传世者
　　芙蓉鸂图一　　　　　花禽图五
　　引雏鹩子图一　　　　　雏雀图一
　　蜂蝶茄菜图一　　　　　羣猫图一
　　桃花戏猫图一　　　　　猫竹图一
　　鸡冠草虫图一　　　　　夭桃图一
　　竹石戏猫图二　　　　　儿猫图一
　　药苗戏猫图二　　　　　折枝花图一
　　萱草百合图一　　　　　子母猫图二
　　子母戏猫图一
　　李洪度成都人工画释道人物
　　辛澄専写佛像画之传世者
　　甘露如来像一　　　　　佛铺图一
　　大悲菩萨像二　　　　　观音像二
　　白衣观音像一　　　　　寳生佛像一
　　如意轮菩萨像二　　　　慈氏菩萨像一
　　寳檀花菩萨像一　　　　仁王菩萨像一
　　不空钓菩萨像一　　　　文殊菩萨像一
　　思维菩萨像一　　　　　思念菩萨像一
　　乐音菩萨像一　　　　　侍香菩萨像一
　　献花菩萨像一　　　　　莲花菩萨像一
　　寳印菩萨像二　　　　　香花菩萨像一佛像一
　　张腾工杂画用笔傅色颇臻化境
　　张賛河阳人善释道人物雒中寺壁多賛所画
　　王浃工画人物钱忠懿家蔵有导引图
　　钟师绍蜀人善释道人物兼工犬马画之传世者
　　尚齿图一
　　张立蜀中画迹最多亦善水墨
　　牛昭善山水
　　髙道兴成都人光化中与赵徳齐同画西平王仪仗授翰林待诏
　　赵徳长安人天复中入蜀工画车马人物山水佛像体法咸备




　　绘事备考卷三
<子部,艺术类,书画之属,绘事备考>
　　钦定四库全书
　　绘事备考卷四
　　湖广按察使王毓贤撰
　　五代
　　南唐后主李煜字重光自称钟峰隠居能文章善书画笔势颤掣樛木遒劲如寒松霜竹谓之金错刀写山水人物禽鸟墨竹皆俊爽不羣故能出入风雅以书画擅名画之传世者
　　自在观音像一　　　　　云龙风虎图一
　　柘竹双禽图一　　　　　柘枝寒禽图一
　　秋枝披霜图一　　　　　写生鹌鹑图一
　　竹禽图一　　　　　　　棘雀图一
　　色竹图一
　　呉越王钱镠开国东南位隆尚父而经理之暇喜写墨竹英姿飒爽亦有雄风
　　东丹王突欲本契丹天皇王兀欲之弟号人皇王后唐长兴二年投归中国明宗赐姓名李賛华善画蕃马凡写人物衣服皆従本国制度马尚丰肥鞍勒华美而乏髙壮之气画之传世者
　　双骑图一　　　　　　　猎骑图一
　　雪骑图一　　　　　　　番骑图六
　　人骑图二　　　　　　　射骑图一
　　千角鹿图一　　　　　　女真猎骑图一吉首并驱骑图一
　　钱铧字辅轩武肃王弟也善丹青
　　于兢为梁相国善画牡丹幼时覩书舍槛中花命笔仿之未浃旬而神备枝叶浑成与槛中无异也遂得重名于时贵显后不复含毫惟奉诏防与亲命偶一为之耳
　　赵岩梁驸马都尉也善画人马格势超逸非时流所能及画之传世者
　　调马图一　　　　　　　臂鹰人物图一
　　五陵按鹰图一　　　　　钟馗弹碁图一汉书西域传图一
　　刘彦齐善画竹尝作风折竹孟宗湘妃等图具有清致其间人物则假手于胡翼尤能鉴别图绘百不失一焉仕梁为左千牛衞将军
　　袁防河南登封人善画鱼穷极变态得噞喁游泳之状非世俗所画庖中物也仕唐为侍衞亲军指挥使画之传世者
　　蟹图一　　　　　　　　游鱼图六
　　羣鱼图一　　　　　　　戏鱼图二
　　鱼蟹图一　　　　　　　鱼虾图二
　　竹石图一　　　　　　　笋竹图三
　　竹穿鱼图一　　　　　　写生鲈鱼图一
　　罗塞翁钱塘令隠之子钱尚父时为呉中従事工画羊世罕其匹亦自矜贵不能多得画之传世者
　　海物图一　　　　　　　牧牛图一
　　胡擢善状花鸟气韵髙逺颇好吟咏尝谓其弟曰吾思苦于三峡闻猿故四时翎毛花果卓冠于时画之传世者
　　鸂图一　　　　　　　全株石榴图一
　　桃花图二　　　　　　　木锦棠图一
　　单叶月季花图二　　　　折枝花图一
　　写生折枝花图一　　　　杂花图一
　　胡翼字鹏云工佛道人物至于车马楼台无施不妙都尉赵岩礼遇之延致东馆有秦楼呉宫盘车洗马回纹丰稔等图尤好临摹古今名笔而以安定鹏云印记识之传世者
　　秦楼呉宫图六　　　　　盘车图二
　　王殷工佛道士女尤善外国人物与胡翼并为赵岩所礼他人不敢望也画之传世者
　　老子度闗图一　　　　　职贡图二
　　游春士女图一　　　　　贡奉图五
　　林风俗图一　　　　　林士女图一林妇女图一
　　李羣工画人物为时所称画之传世者
　　赤松图二　　　　　　　孟説举鼎图一醉客图一
　　燕筠工画天王师周昉深得其法天王而外未见所传传世者
　　行道天王图二　　　　　天王图一
　　杜霄工画士女大有周昉笔意曲眉丰颊姿致天然蕴借风流得之平素不易至也画之传世者
　　扑蝶图八　　　　　　　扑蝶士女图一
　　扑蝶诗女图二　　　　　游行士女图一
　　呉王避暑图一　　　　　秋千士女图一
　　李应与弟审并工蕃马専学胡画之传世者
　　蕃乐饮防图一　　　　　放马图一
　　林人马图一
　　道士厉归真异人也善画牛虎兼工鸷禽雀竹皆有竒思尝游南昌信果观有夹纻像为宗时所作体制精妙每患雀鸽粪秽其上归真乃画一鹞于壁间自是无复雀鸽栖止矣画之传世者
　　云龙图一　　　　　　　乳虎图一
　　牧牛图七　　　　　　　乳牛图五
　　猫竹图一　　　　　　　笋竹图一
　　鹊竹图二　　　　　　　宿禽图一
　　渡水牧牛图二　　　　　蔓图一
　　江堤牧放图一　　　　　渡水牛图一
　　柏林水牛图一　　　　　笋竹乳兔图一
　　牧放顾影牛图一　　　　蜂蝶鹊竹图一
　　李霭之华隂人工画山水有江湖之思邺帅罗中令厚礼之特建一亭顔曰金波为挥毫之所世称金波李处士焉画之传世者
　　卖药修琹图一　　　　　归山图二
　　野人荷酒图一　　　　　猫图一
　　药苗戏猫图一　　　　　醉猫图三
　　药苗雏猫图一　　　　　虿猫图一
　　子母戏猫图三　　　　　子母猫图一
　　阮郜工画人物士女得纎妍淑婉之态然而图绘甚少画之传世者
　　女仙图一　　　　　　　游春士女图三
　　韦道丰江夏人善写人物寒林思致竒癖不拘小节每经嵗月方成一图当代珍之
　　朱简章工画人物屋木画之传世者
　　胡笳十八拍图二　　　　禹治水图一
　　鳯楼十八怨图二　　　　神仙传图四
　　烟波渔父图一
　　王乔士工佛道人物尤爱画地蔵菩萨十王像凡百余本传世
　　张吉之京兆人善写犬马兼工花鸟其画犬有韩卢宋防之神无顾兔吠厖之态传世者
　　旅獒图一
　　郑唐卿善画人物兼工写貌
　　闗同长安人画山水师荆浩晚年殆胜于荆脱畧毫楮笔愈简而气愈壮景愈少而意愈长深造古澹之境林石规仿毕宏有枝无榦然人物非其所长多倩胡翼为之画之传世者
　　秋山图二十二　　　　　秋晚烟岚图二
　　江山渔艇图二　　　　　江山行船图二
　　春山萧寺图一　　　　　秋山霜霁图四
　　闗山老木图四　　　　　秋山楼观图四
　　秋山枫木图一　　　　　秋山渔乐图四
　　秋江早行图二　　　　　秋峯耸秀图二
　　羣峯秋色图三　　　　　竒峯髙寺图二
　　山舍讴歌图一　　　　　山隂行人图一
　　崦嵫待月图一　　　　　林薮逍遥图一
　　岩隈髙偃图一　　　　　啸傲烟霞图一
　　岸曲醉吟图一　　　　　雾锁重闗图四
　　窠石平逺图一　　　　　枫木峭壁图一
　　石岸古松图一　　　　　松木髙士图一
　　故实山水图一　　　　　夏雨初晴图二
　　仙山图四　　　　　　　闗山图一
　　溪山图一　　　　　　　崇山图一
　　山水图一　　　　　　　山城图一
　　巨峯图一　　　　　　　竒峯图一
　　晴峯图一　　　　　　　函闗图一
　　危栈图一　　　　　　　石淙图一
　　云岩图一　　　　　　　平桥图一
　　山隂防兰亭图四　　　　峻极图三
　　支仲元鳯翔人画人物极工笔法师顾陆细有力清润多姿画之传世者
　　太上传法图一　　　　　太上度闗图一
　　商山四皓图一　　　　　四皓围碁图一
　　尧民击壤图一　　　　　林石碁防图一
　　松下奕碁图二　　　　　防碁图一
　　三教像一　　　　　　　五星图一
　　三仙图一　　　　　　　七贤图二
　　勘书图一　　　　　　　碁防图二
　　太上诫尹喜图一　　　　围碁图一
　　萧翼赚兰亭图一
　　朱瑶字温琪画学呉道子
　　梅行思江夏人善画鬭鸡名闻天下兼工人物仕南唐为翰林待诏画之传世者
　　河岳精灵图一　　　　　谢女咏雪图一
　　寇豹骑牛图二　　　　　牡丹鸡图一
　　萱草鸡图二　　　　　　引雏鸡图五
　　子母鸡图三　　　　　　负雏鸡图一
　　鸡图十三　　　　　　　野鸡图一
　　笼鸡图六　　　　　　　鬭鸡图六
　　蜀葵子母鸡图一
　　郭干晖北海营丘人世称为郭将军工画鸷鸟杂禽疎篁槁木格律苍劲巧变锋出古今未有其比画之传世者
　　丛竹柘鹞图二　　　　　柘条鹊鹞图一
　　老木禽鹞图二　　　　　古木鹰鹊图一
　　竹石百劳图二　　　　　鹞搦百劳图一
　　藂棘百劳图二　　　　　柘竹杂禽图一
　　柘竹鹞子图一　　　　　柘竹野鹊图二
　　柘竹噪鹊图一　　　　　柘条鹌鹞图三
　　柘条鹞子图一　　　　　柘林鹊鹞图四
　　柘林鹑鹞图一　　　　　梨花鹞禽图一
　　芦棘鹑鹞图一　　　　　野鸡鹌鹑图一
　　枯枿鸡鹰图四　　　　　竹木鸡鹰图二
　　写生鹌鹑图一　　　　　古木鹧鸪图四
　　俊禽犇兔图二　　　　　苍鹰捕貍图二
　　古木鹞子图一　　　　　鸷禽图一
　　鸡鹰图六　　　　　　　棘兔图二
　　棘鹑图一　　　　　　　棘芦图一
　　秋兔图一　　　　　　　棘雉图一
　　噪禽图一　　　　　　　鹑鹞图八
　　鹧鹞图六　　　　　　　苍鹰图一
　　鹌鹑图一　　　　　　　野鸡图一
　　鹞子图一　　　　　　　野鸭图一
　　鸡图一　　　　　　　　鹰图一
　　鹘鹞图一　　　　　　　猫图一
　　鹊鹞图四　　　　　　　鹘图一
　　架上鹞子图十六
　　郭干祐干晖之弟工花鸟所学不相上下画之传世者
　　顾蜂猫图一　　　　　　野鹘图一
　　秋棘俊禽图一
　　钟隠天台人善画鸷禽荆棘能以墨色浅深分其向背郭干晖初秘笔法不以传人隠乃变姓名师事之服勤累月干晖不知也一日乗兴画鹞子于壁上干晖一见惊异曰子非钟隠乎因再拜具道所以干晖因善遇之尽以画诀授隠遂得盛名于世焉兼工山水人物画之传世者
　　周处斩蛟图一　　　　　寒芦鹑鹞图二
　　古木鸡鹰图三　　　　　田犬逐兔图二
　　藂棘寒鹑图一　　　　　秋汀鹑鹞图二
　　藂棘百劳图一　　　　　柘枿鹑鹞图一
　　霜林鹑鹞图四　　　　　柘条鹊图一
　　棘兔百劳图一　　　　　柘条双禽图一
　　柘条山鹊图一　　　　　柘条百劳图一
　　游仙松石图二　　　　　鹞子竹石图二
　　古木竹梢图一　　　　　鹞子百劳图一
　　棘鹑鹞图一　　　　　竹石小兔图一
　　架上鹰图二　　　　　　子母兔图一
　　古木鹞图一　　　　　　鸡鹰图四
　　驯雉图二　　　　　　　防禽图一
　　鹡鸰图一　　　　　　　架图一
　　噪禽图一　　　　　　　双禽图一
　　架鹞图三　　　　　　　鹰兔图一
　　跃兔图一　　　　　　　柘雀图一
　　鹑鹞图四　　　　　　　竹兔图一
　　鸷禽图一　　　　　　　飞鹞图一
　　鹞子图二　　　　　　　双鹞图二
　　柘鹊图一　　　　　　　顾兔图一
　　小兔图一　　　　　　　秋兔图一
　　棘雀图一　　　　　　　鹘图一
　　郭权江南人师钟隠所画卷轴甚富
　　史琼工雉兔竹石画之传世者
　　竹下引雏野鸡图二　　　兔园雪景图一
　　程凝善画竹鹤兼长逺水传世者
　　折竹孤鹤图二　　　　　六鹤图一
　　湖滩逺水图一
　　王道古工竹雀画之传世者
　　四时雀竹图一　　　　　鬭雀图一
　　引雏雀图一
　　李坡南昌人惟善画竹气韵飘逸不求小巧而淡宕多姿传世者
　　折竹图二　　　　　　　风竹图二
　　冒雪疎篁图一　　　　　丛竹图二
　　唐垓善画野禽生菜水族诸物世称精妙传世者
　　柘棘野禽图十　　　　　生菜图一
　　鱼虾海物图二
　　王道求工画佛道鬼神人物始宗周昉后学卢棱伽多写外国人马神龙怪兽当时名手无不敬服画之传世者
　　十六罗汉像二　　　　　挟钟馗图一茀林狮子图一
　　宋卓工画佛道専学呉生不事傅彩有白画菩萨粉本坐神诸像
　　富玫工画佛道传世者
　　弥勒内院图一　　　　　白衣观音像二
　　观珠地蔵像二　　　　　慈恩法师像一
　　左礼成人工释道人物每一画出人争购之传世者
　　二十四化图一　　　　　十真人像一
　　天官图一　　　　　　　地官图一
　　水官图一
　　王伟工画佛道相国寺殿壁是其迹也
　　黄延浩工写人物画之传世者
　　明皇吹玉笛图一　　　　五王同幄图一
　　乞巧图一　　　　　　　春园宴防图二
　　张质定州人工画田家风物传世者
　　村田鼓笛图二　　　　　村社踏歌图一
　　韩求　李祝并工佛道学呉道子得其神情陜郊龙兴寺壁是二人分画者也
　　张图字仲谋河南洛阳人少颖悟好丹青泼墨山水不由师授自然精妙尤长于大像凡画必用浓墨粗笔如草书颤掣飞动势极毫放至于手面服饰仪物则用细笔轻色描写详慎无一敧侧之处真絶技也曽仕梁掌行军粮籍世称为张将军
　　朱繇长安人工画释道得呉道子笔法而时参以己意千变万化动人耳目画之传世者
　　元始天尊像一　　　　　问疾维摩图二
　　无量夀佛像二　　　　　五方如来像一
　　兠率佛铺图一　　　　　文殊菩萨像四
　　降灵文殊像一　　　　　行道菩萨像五
　　香花菩萨像一　　　　　寳檀菩萨像一
　　北门天王像二　　　　　菩萨像二
　　捧塔天王像一　　　　　帝释图一
　　天地水三官像三　　　　西方图一
　　南北斗星真像一　　　　髙僧像一
　　观世音菩萨像三　　　　善神像七
　　金刚手菩萨像一　　　　天王像二
　　释迦佛像四　　　　　　大悲像二
　　药师佛像二　　　　　　维摩像二
　　揭帝神像四　　　　　　金星像一
　　地狱变相图一　　　　　木星像二
　　防法神像六　　　　　　水星像二
　　天蓬像二　　　　　　　火星像三
　　土星像一　　　　　　　佛像二
　　李升成都人工画人物尤善山水初得张璪山水一轴玩之曰未尽善也乃匠心独运度越前贤得其画者往往误称王右丞焉画之传世者
　　采芝太上像一　　　　　六甲神像六
　　太上度闗图一　　　　　武陵溪图一
　　葛洪移居图一　　　　　滕王阁图五
　　仙山故实图一　　　　　避暑宫图五
　　行道天王像二　　　　　仙山图一
　　渡海天王像一　　　　　出峡图一
　　呉王避暑图一　　　　　逺山图一
　　姑苏集防图一　　　　　山水图一
　　江上避暑图一　　　　　故实人物图二
　　青城峨眉图二　　　　　江上清乐图一
　　滕王阁宴防图一　　　　十六罗汉像十六象耳山大悲真像一　　　天王像一
　　杜楷成都人工画山水多作枯木防崖云林烟岫之景思致颇逺传世者
　　秋日并州路诗意图一　　翠屏金沙图二
　　杜子华阳人工画佛道尤精傅彩调硃研粉别有竒姿尝于成都龙华寺画毘卢像坐赤圆光中碧莲花上其圆光如初出日轮融淡无迹一时名手无不叹服画之传世者
　　释迦文佛像一　　　　　弥勒佛像一
　　大悲佛铺图一　　　　　五方如来像一
　　大力明王像二　　　　　大悲像二
　　白衣观音像一　　　　　观音像一
　　文殊菩萨像一　　　　　寳檀像一
　　如意轮菩萨像一　　　　寳印菩萨像一毘卢遮那佛像一
　　杜义蜀郡晋平人工画佛像罗汉尝施水陆功徳于成都寳厯寺
　　房従真成都人工画人物蕃马仕王蜀为翰林待诏尝画诸葛武侯渡泸水图于蜀官殿壁人马执戴生动如神蜀主过之辄叹赏移日画之传世者
　　番族卓歇图一　　　　　卓歇图二
　　调马打毬图一　　　　　捕鱼图一
　　写明皇帝真一　　　　　薛涛题诗图一写西域人马图一
　　宋艺蜀郡人工写貌仕王蜀为翰林待诏
　　阮知晦蜀郡人工写貌善画贵戚子女王蜀时待诏翰林写先主像为第一
　　杜齯龟其先秦人避地居蜀博学强识工画罗汉兼长写貌始师常粲其后自成一家仕王蜀为翰林待诏画之传世者
　　佛因地图一　　　　　　孔雀明王像一
　　慈氏菩萨像一　　　　　普贤菩萨像一
　　浄名居士像一　　　　　托塔天王像一
　　天地水三官像三　　　　善神像二
　　黄筌字要叔成都人十七嵗已有名事王蜀为翰林待诏至孟蜀时加检校少府监赐金紫累迁如京副使雅善丹青花鸟师刁光山水师李升人物龙水师孙遇全该六法逺过三师可谓集诸家之大成旷百代而独步矣画之传世者
　　灵草图一　　　　　　　写生玳瑁图三水墨湖滩风竹图三　　　山石牡丹图一写李思训踏锦图三　　　桃花雏雀图一夹竹海棠锦鸡图二　　　桃竹鸂图一竹石金盆鹁鸽图三　　　桃竹湖石图二鹁鸽引雏雀竹图一　　　桃竹锦鸡图二
　　写薛稷双鹤图一　　　　海棠鹁鸽图一
　　玛瑙盆鹁鸽图一　　　　海棠鹦鹉图一
　　踯躅义燕儿图一　　　　牡丹鹁鸽图七
　　太湖石牡丹图一　　　　芍药家鸽图一
　　红蕉下水鹤图二　　　　芍药黄莺图一
　　芍药鸠子图二　　　　　入苋黄莺图一
　　牡丹戏猫图三　　　　　春龙出蛰图一
　　梨花鸲鹆图一　　　　　夏陂乳牛图一
　　秋山诗意图四　　　　　荷花鹭鸶图一
　　芙蓉鸂图三　　　　　秋塘鸂图四
　　水石鹭鸶图一　　　　　芙蓉鸠子图一
　　芙蓉双禽图三　　　　　萱草野雉图三
　　笋竹野鸡图一　　　　　萱草山鹧图一
　　水荭鸂图一　　　　　芦花鸂图二
　　戏水鸂图一　　　　　竹石鸠子图二
　　竹石黄鹂图一　　　　　花石锦鸡图一
　　写瑞荣荷图一　　　　　踯躅戴胜图一
　　笋竹碧青图二　　　　　芙蓉鹭鸶图一
　　霜林鸡鴈图二　　　　　湖滩烟鹭图二
　　药苗双雀图一　　　　　湖滩水石图三
　　戏猫桃石图一　　　　　竹堤双鹭图一
　　笋竹鹑雀图一　　　　　笋竹雏雀图一
　　雪竹文禽图二　　　　　雪竹双禽图二
　　雪竹鸠子图一　　　　　雪竹锦鸡图二
　　雪竹双雉图一　　　　　雪禽双雉图二
　　雪景花禽图二　　　　　雪竹山鹧图二
　　雪雀鸳鸯图一　　　　　雪景噪雀图一
　　雪景鹌鹑图一　　　　　雪雀啄木图一
　　雪景柘雀图一　　　　　雪景雀兔图一
　　雪景宿禽图一　　　　　竹石鸳鸯图一
　　山茶鹑雀图一　　　　　寒菊蜀禽图一
　　写生锦鸡图一　　　　　写生杂禽图一
　　踯躅锦鸡图三　　　　　柘竹鹩子图一
　　踯躅山鹧图一　　　　　蜂蝶花禽图一
　　云出山腰图二　　　　　竹石寒鹭图三
　　南极老人像一　　　　　写十真人像一
　　秋山夀星图一　　　　　鹞子鹌鹑图一
　　没骨花枝图一　　　　　柘条鹩子图一
　　写生山鹧图一　　　　　柘竹雀蝶图一
　　鸂竹燕图一　　　　　竹石綉缨图一
　　鹧鹞百劳图一　　　　　诗意山水图五
　　架上角鹰图二　　　　　架上皁雕图一
　　雪景鹑雀图一　　　　　竹石双禽图二
　　芦花鸂图二　　　　　水石双鹭图二
　　山茶雪雀图二　　　　　架上御鹰图一
　　观音菩萨像一　　　　　自在观音像二
　　葛洪移居图二　　　　　勘书人物图一
　　袁安卧雪图三　　　　　荘恵观鱼图二
　　捜山天王像一　　　　　春日羣仙图二
　　秋陂跃兔图二　　　　　秋景山水图二
　　云水秋山图四　　　　　写瑞白兔图一
　　写生碎金图一　　　　　写钟馗氏图一
　　山石猫犬图一　　　　　竹石小猫图一
　　蝼蝈戏猫图一　　　　　药苗小兔图一
　　子母戏猫图一　　　　　药苗戴胜图一
　　溪山垂纶图一　　　　　牡丹鹤图二
　　瑞芍药图一　　　　　　梳翎鹤图一
　　折枝花图一　　　　　　捕雀猫图一
　　逐雀猫图一　　　　　　引雏雀图一
　　架山鹘图三　　　　　　白山鹧图二
　　衔花鹿图一　　　　　　出山佛像一
　　长夀仙图一　　　　　　七才子图一
　　写生龟图一　　　　　　玉步摇图二
　　出陂龙图一　　　　　　出水龟图一
　　跃水龙图一　　　　　　子母猫图一
　　食鱼猫图一　　　　　　牡丹图二
　　夏山图二　　　　　　　雪山图二
　　雪雉图二　　　　　　　雪雀图四
　　雪兔图四　　　　　　　寒鹭图一
　　寒禽图一　　　　　　　竹鹤图三
　　六鹤图二　　　　　　　双鹤图一
　　独鹤图一　　　　　　　双鹭图一
　　水禽图三　　　　　　　鹧鸪图一
　　野雉图三　　　　　　　蝉蝶图一
　　鸠雀图一　　　　　　　角鹰图二
　　白鸽图一　　　　　　　白鹘图一
　　禽雀图一　　　　　　　鹌鹑图一
　　宿雀图一　　　　　　　野鹑图一
　　蜀禽图一　　　　　　　秋鸭图一
　　竹鸭图二　　　　　　　竹雀图三
　　锦鸡图三　　　　　　　白鹰图一
　　鹁鸽图三　　　　　　　御鹰图一
　　三清像三　　　　　　　星官像二
　　夀星像三　　　　　　　皁雕图二
　　鸡鹰图五　　　　　　　锦棠图一
　　秋鹭图一　　　　　　　老鹤图一
　　雀鸭图一　　　　　　　鹘兔图三
　　雕狐图一　　　　　　　真官像一
　　勘书图二　　　　　　　山居图一
　　春色图七　　　　　　　秋岸图二
　　竹石图四　　　　　　　竹芦图一
　　云龙图一　　　　　　　猎犬图一
　　汀石图一　　　　　　　骑従图二
　　墨竹图一　　　　　　　云岩图二
　　跃犬图一　　　　　　　升龙图一
　　醉仙图一　　　　　　　归山图一
　　天台图一　　　　　　　草堂图二
　　桃石图一　　　　　　　归牧图一
　　溪石图一　　　　　　　草虫图一
　　阁道图一　　　　　　　山桥图一
　　双鹿图一　　　　　　　碎金图二
　　猫犬图一
　　许真君拔宅成仙图一
　　太湖石海棠鹞子图一
　　黄居寳字辞玉筌次子画得家传之秘兼以八分书得名于时仕蜀为待诏歴官水部员外郎其画石文理纵横夹砂夹石棱角峭厉如虎如虬画之传世者竹石金盆戏鸽图三　　　牡丹猫雀图一夹竹桃花鹦鹉图一　　　杏花戴胜图二
　　牡丹太湖石图一　　　　桃竹鹁鸽图一
　　竹岸鸳鸯图一　　　　　锦棠竹鹤图二
　　踯躅锦鸡图二　　　　　红蕉山鹊图一
　　折枝芙蓉图一　　　　　雀竹双鳬图一
　　柘竹山鹧图一　　　　　笋石双鹤图一
　　笋竹湖石图一　　　　　山居雪霁图一
　　江山宻雪图一　　　　　山石小禽图一
　　夹竹桃花图一　　　　　牡丹双鹤图二
　　荷花鹭鸶图一　　　　　架上角鹰图一
　　架上铜觜图一　　　　　架上鹘图一
　　顾步鹤图一　　　　　　梳翎鹤图一
　　雪兔图一　　　　　　　春山图二
　　千春图一　　　　　　　秋江图一
　　竹鹤图一　　　　　　　重屏图一
　　双鹤图一　　　　　　　雏猫图一
　　寒菊图一
　　黄居实筌三子绍兴秘阁中有所画防禽图而诸书不载其名
　　黄居亮亦筌子画法如其父兄后世鲜有知者
　　髙従遇道兴之子习父业有才名尝于蜀宫大安楼下画天王仗队极为精妙仕孟蜀为翰林待诏
　　阮惟徳知晦之子习父业善画宫闱禁富贵之事仕孟蜀为翰林待诏画之传世者
　　宫中夜宴图二　　　　　按舞图二
　　熨帛图二
　　杜敬安齯龟之子工画佛像尤善傅彩名画録载为杜子之子未知孰是
　　赵元徳长安人工画佛道神山水屋木时值丧乱得隋唐名手画様百余本晨夕临摹遂臻博雅之极致焉
　　赵忠义元德之子虽承父训宛若生知仕孟蜀为翰林待诏尝奉命画玉泉寺图作地架一座低昻叠拱向背无失后主命匠氏校之曽无毫黍差忒
　　蒲师训蜀人画山水师房従真业成携所作诣従真辨之叹曰子之所得非吾所及也写神兵仗冠冕幢葆皆尽其妙
　　蒲延昌师训之子工画佛道神尤精狮子运笔劲利着色不繁父子同为孟蜀翰林待诏
　　张玫成都人工画人物士女兼长写貌仕孟蜀为翰林祗画之传世者
　　按乐图一　　　　　　　长门醉客图一捣衣图一
　　徐徳昌成都人工画人物士女墨彩轻媚为时所称官孟蜀翰林祗
　　周行通成都人工画神人马鹰犬婴孩精彩夐絶于时画之传世者
　　李陵送苏武图一　　　　夺马图一
　　支遁三隽图一
　　张简州金水石城山人善画罗汉名播海内当世所称金水张家罗汉是也画之传世者
　　大阿罗汉图三十二　　　释迦佛像一
　　罗汉像五十五
　　孔嵩蜀人善画龙兼工蝉雀与黄筌并师刁处士俱得其传
　　丘文播广汉人工佛道人物兼善山水尤精画牛时称妙笔子仁庆长于花雀画之传世者
　　文防图四　　　　　　　丰稔图一
　　六逸图四　　　　　　　三笑图一
　　牧牛图三　　　　　　　逸牛图一
　　乳牛图二　　　　　　　水牛图一
　　维摩化身图一　　　　　七才子图二
　　维摩示疾图一　　　　　松下逍遥图一
　　田家移居图一　　　　　渡水僧图一
　　骊山老母像一
　　丘文晓文播之弟亦工人物画之传世者
　　渡水罗汉像一　　　　　牧牛图二
　　故实人物图一
　　赵才蜀人工画神人物亦长甲骑
　　滕昌祐字胜华其先呉人避地入蜀志趣髙洁初不以婚宦为意工画花鸟蝉蝶折枝生菜傅彩鲜泽皆有生意尤好画鵞察其动静之神形于笔墨未尝専借师资也画之传世者
　　写生折枝花图二　　　　芙蓉猫图一
　　百合花川禽图一　　　　药苗鵞图一
　　太平雀牡丹图一　　　　茴香鵞图一
　　牡丹睡鹅图二　　　　　梳翎鵞图一
　　芙蓉睡鹅图一　　　　　芙蓉双鹑图一
　　芙蓉双禽图一　　　　　拒霜鹡鸰图一
　　拒霜花鹅图二　　　　　拒霜花鸭图二
　　慈竹芙蓉图一　　　　　蝉蝶芙蓉图一
　　芙蓉川禽图一　　　　　湖石牡丹图一
　　龟鹤牡丹图四　　　　　茴香睡鹅图一
　　藂竹百合图一　　　　　古木双雉图一
　　竹山鹧图一　　　　　茴香戏猫图一
　　山茶家鹩图一　　　　　卧枝芙蓉图一
　　夹竹梨花图一　　　　　竹枝牵牛图一
　　写生芙蓉图二　　　　　竹拒霜图一
　　水际鹅图一　　　　　　竹穿鱼图一
　　戏蓼鱼图一　　　　　　梅花鹅图二
　　戏水鱼图一　　　　　　芙蓉花图二
　　萱草兔图一　　　　　　鸂图一
　　梨花龟图二　　　　　　竹鹤图一
　　家鹅图一　　　　　　　牡丹图一
　　梅花图一　　　　　　　寒菊图一
　　鹅图三
　　姜道隠汉州什邡人龆齓好画及长不事产业布衣芒履随身笔墨而已尝于浄众寺画山水松石赵廷隠见之赠以十缣道隠置僧堂中拂衣而去
　　杨元真石城山张外孙也工画佛道精于布色始居蜀召还邺中
　　董従诲成都人家本业儒游艺绘事佛道人物举笔即工
　　张景思蜀人工画佛道
　　跋异汧阳人善画佛道神鬼尤工大像
　　王仁夀汝南宛人工画佛道鬼神兼长鞍马初师王殷后精呉法相国寺有浄土弥勒下生二壁最为庄严画之传世者
　　征辽图一　　　　　　　千里明駞图一猎渭图一
　　衞贤京兆人江南李氏时为内供奉长于楼台人物初师尹继昭后仿呉体其画髙崖巨石浑厚可取而皴法不老画林木虽劲挺而枝梢不称论者以此少之然其妙处亦不易及也有春江钓叟图李后主亲题渔父词二首在上画之传世者
　　黔娄先生图一　　　　　老莱子图一
　　楚狂接舆图一　　　　　王仲孺图一
　　闸口盘车图一　　　　　于陵子图一
　　雪冈盘车图一　　　　　梁伯鸾图一
　　竹林髙士图一　　　　　罗汉图一
　　雪江髙居图一　　　　　溪居图一
　　雪景楼观图一　　　　　雪宫图一
　　雪景山居图二　　　　　山居图一
　　渡水罗汉像一　　　　　嵓僧图一
　　神仙事迹图二　　　　　蜀道图二
　　盘车图二
　　朱悰与衞贤并师尹继昭皆得其法
　　曹仲元建康丰城人江南李氏时为翰林待诏工画佛道神初学呉道子不成弃去改为细宻之笔名重于时画之传世者
　　九曜像一　　　　　　　三官像三
　　佛防图三　　　　　　　释迦佛像二
　　地蔵图一　　　　　　　弥勒佛像二
　　大悲像二　　　　　　　观音像十二
　　普贤像一　　　　　　　无量夀佛像一
　　五十三佛像一　　　　　白衣观音像三
　　五方如来像一　　　　　慈氏菩萨像一
　　玩莲菩萨像一　　　　　文殊菩萨像一
　　如意轮菩萨像一　　　　孔雀明王像一摩利攴天菩萨像二
　　陶守立池阳人世业儒南唐保大间累举不第隠居齐山闭门却扫以诗酒丹青自娯工画佛道神山川人物至于台阁车马无不精妙画之传世者
　　九华草堂图一　　　　　山程早行图一
　　金山水阁图一　　　　　十六罗汉像二清凉寺海水图一
　　竹梦松建康溧阳人工画人物子女宫殿台阁仕南唐为东川别驾
　　丁谦晋陵义兴人工画竹兼善写蔬果宋寇忠愍家蔵有画葱一轴李后主题丁谦二字在上墨迹如新画之传世者
　　写生莲藕图一
　　何遇江南人善画林石屋木笔摹衞贤深得其趣施璘京兆蓝田人工画竹
　　陆晃嘉禾人工画人物多写田家风景性疎野沈湎于酒遇笔即图畧不经意当其合作人不能及描法甚细而有力然粗率可议者亦多瑕瑜不相掩也画之传世者
　　玉皇上帝像一　　　　　太上像一
　　长生保命真君像一　　　天官像一
　　九天定命真君像一　　　星官像一
　　天曹益算真君像一　　　散圣图一
　　天曹掌録真君像一　　　列曜图二
　　天曹解厄真君像一　　　道释像一
　　九天司命真君像一　　　孔圣像一
　　九天度厄真君像一　　　四畅图四
　　天曹赐福真君像一　　　五老图一
　　天曹掌算真君像一　　　六逸图一
　　明皇宴乐图一　　　　　水仙图三
　　开元避暑图三　　　　　按乐图一
　　五王避暑图三　　　　　烹茶图一
　　火龙烹茶图一　　　　　綉线图一
　　山隂防仙图四　　　　　勘书图一
　　神仙事迹图一　　　　　古木图一
　　故实人物图一　　　　　春江渔乐图二
　　三仙围碁图一　　　　　田戏人物图一葛仙翁飞钱出井图二
　　僧贯休俗姓姜氏婺州兰溪人初以诗得名道行髙卓入蜀为王衍所礼赐紫衣号禅月大师善画唯罗汉最着图写多作梵相形容清古葢以入定观想而得之者真本在豫章西山云堂院供养凡遇亢旱将迎请祈雨无不应验画之传世者
　　维摩像一　　　　　　　须菩提像一
　　髙僧像一　　　　　　　天竺髙僧像一罗汉像二十六
　　李文才华阳人工画人物山水兼善写真时以为周昉之亚
　　程承辩眉州彭山人工画人物神
　　髙太冲江南人工写貌仕南唐为翰林待诏传李中主真得其神采
　　朱澄与髙太冲同在翰林合画雪宴图时称妙手李仁章并州人学呉道子工画鬼神议者谓非卢棱伽不足以当之
　　胡严征石晋天福时人善画人物
　　王耕呉越人善花鸟尤工牡丹
　　成处士逸其名江南人善写真
　　钱侒呉越文穆王传瓘养子官秀州刺史独工画艺他无所好
　　李夫人西蜀名家女善属文工书画郭崇韬伐蜀得之夫人以其武弁抑郁不乐尝于月下独坐南轩见竹影婆娑可喜因挥毫濡墨摹着窻纸上明日视之生意具足于是人皆效之遂有墨竹
　　童氏江南人画学王齐翰工道释人物兼善写真童以妇人而擅丹青故当时缙绅闺壸往往求其写照画之传世者
　　六隠图一
　　僧楚安汉州什邡人善画山水笔踪甚细每于扇面写姑苏台滕王阁千山万水尽在目前然亏六法非大手笔也
　　僧古四明人以龙水得名于时画之传世者
　　滚雾戏波龙图二　　　　戏云双龙图一
　　穿石戏浪龙图二　　　　戏水龙图四
　　吟雾戏水龙图二　　　　出洞龙图一
　　涌雾出波龙图二　　　　翫珠龙图二
　　吟雾跃波龙图一　　　　出水龙图一
　　爬山跃雾龙图二　　　　祥龙图一
　　踊雾戏水龙图一　　　　吟龙图一
　　穿石出波龙图二　　　　戏龙图一
　　穿山弄涛龙图二　　　　坐龙图一
　　出水戏珠龙图一　　　　戏水龙图一
　　僧智蕴河南人工画佛像人物雒中天宫寺毘卢像广爱寺定光佛像福先寺三灾变相皆其迹也周广顺中进舞钟馗图于朝赐以紫衣
　　僧徳符善画松柏气韵潇爽尝在相国寺灌顶院画一松一柏观者如市士大夫留题者凡数百篇当时推重如此
　　僧令宗丘文播弟也工山水人物佛像天王
　　僧蕴能浙江人工杂画佛像
　　道士李夀仪邛州人学张简卿笔法多画道门尊像时人呼为李水墨






　　绘事备考卷四
<子部,艺术类,书画之属,绘事备考>
　　钦定四库全书
　　绘事备考卷五上
　　湖广按察使王毓贤撰
　　宋
　　仁宗资禀上圣天纵多能兴至援毫超越庶品因齐国献穆大长公主丧明亲画龙树菩萨命待诏摹镂板印施仁孝所钟精神特异又常画马拳毛赭色玉勒金羁宸翰自题其上盖庆厯四年七月十四日御笔也有押字印宝
　　徽宗聴政之暇惟好书画兴学较艺如取士法丹青卷轴恒不去手雅有晋唐风韵尤善写墨花墨竹细不分浓淡一色但于焦墨藂密处微露白道姿致天然不落前人蹊径复工花鸟防睛多用黑漆隠然豆许髙出缣素之上圆活如生画后押字用天水及宣和政和小玺或用瓢印虫鱼篆文
　　钦宗亦精绘事在东宫日尝画唐十八学士图赐宫僚张叔夜豫章天台皆有刻本
　　仁懐皇后朱氏钦宗后也画山水学米元晖亦善花鸟傅彩甚妙每画帧以印文识之曰朱氏道人
　　燕恭肃王元俨精于像物画竹鹤图曲尽其妙名重诸藩尝自写十六罗汉令蜀人尹质描染棱棱风骨竞爽于时画之传世者
　　过海罗汉图二　　　　　竹林调鹤图一
　　端献王頵英宗第四子孝友性成动遵礼法能篆籀飞白尤喜写竹常作小笔花竹蔬果曲尽其妙画之传世者
　　墨竹春梢凝露图一　　　箨笋荣竹图二墨竹孙枝醮碧图一　　　箨笋小景图一墨竹挺节凌霜图一　　　劲节笋竹图二
　　折枝嫩梢图二　　　　　折枝秋梢图一
　　折枝古竹图一　　　　　写生鸭脚图三
　　水墨丛竹图四　　　　　水墨荣竹图二
　　水墨芦竹图二　　　　　水墨宿竹图二
　　水墨老竹图一　　　　　水墨紫姜图一
　　水墨笋竹图二　　　　　墨竹黄鹂图二
　　墨竹小景图二　　　　　墨竹春梢图二
　　折枝墨竹图一　　　　　四景墨竹图一
　　墨竹图三十　　　　　　荣竹图一
　　蒲竹图二　　　　　　　竹图一
　　越国夫人王氏端献王妃也作篆隶有古法善为小诗具林下风致每以淡墨写竹整整斜斜姿态俊逸观者疑其影落缣素画之传世者
　　写生墨竹图一
　　嘉王维城画虾鱼蒲藻笋箨芦花笔意髙韵诸家逊服画之传世者
　　羣鱼戏荇图一　　　　　秋江芦雁图一
　　郓王楷徽宗第三子善画花鸟取法最奇墨花是其所长但用墨太浓稍失之纵耳画之传世者
　　柘棘驯禽图一
　　赵令晙字景升宗室也厯官宣州观察使封嘉国公工画马师李伯时画之传世者
　　康庄试马图一　　　　　奚官调马图二
　　李玮字公照其先钱塘人尚仁宗女兖国公主为驸马都尉善画水墨写竹石尤佳兼工飞白散隶章草官至平海军节度使画之传世者
　　水墨蒹葭图二　　　　　湖石图一
　　钱昆字裕之吴越王俶之子入宋官秘书监好画寒芦沙鸟于纨扇上人竞藏之
　　钱易字希白吴越废王倧第十二子入宋为翰林学士画十六罗汉夐异凡笔
　　钱仁熙武肃诸孙喜读书善丹青工画水牛入宋厯官信泰光三州丞倅画之传世者
　　春郊牧牛图一　　　　　牧牛图二
　　孙梦卿字辅之东平人工画道释人物深得吴道子笔法世称为孙吴生画之传世者
　　松石问禅图一　　　　　葛仙翁像一
　　太上像一
　　孙知微字太古眉阳彭山人世本田家天资颖悟丹青不学而能清浄寡欲飘飘然如神仙中人善画道释笔势放纵畧去畦畛时流逊服描法极老黄筌不能过也画之传世者
　　写李八百妹产黄庭经像一
　　写彭祖女礼北斗像一
　　天地水三官像六　　　　写孙先生像一
　　文殊降灵图一　　　　　过海天王图一
　　行道天王图一　　　　　游行天王图一
　　十一曜像一　　　　　　长夀仙像一
　　葛仙翁像一　　　　　　战沙虎图一
　　虎鬭牛图一　　　　　　天蓬像二
　　九曜像三　　　　　　　填星像一
　　亢星像一　　　　　　　火星像一
　　嵗星像一　　　　　　　五星像一
　　星官像二　　　　　　　伏羲像一
　　维摩像一　　　　　　　智公真一
　　罗汉像一　　　　　　　衲衣僧一
　　扫象图一　　　　　　　牛虎图一
　　勾龙爽蜀人画人物多作古衣冠及质野不媚之状尤工婴孩得其态度国初为翰林待诏画之传世者紫府仙山图一
　　髙彦实开封人画佛像学吴道子
　　陆文通江南人画山水道释楼台得名于时山水学巨然尤喜图神仙故实画之传世者
　　羣峯雪霁图四　　　　　仙山故实图四
　　神仙图四　　　　　　　会仙图二
　　王齐翰江南人工道释人物亦善山林丘壑评之者谓无市朝气太宗尹京日见其罗汉图大加称赏命入画院祗画之传世者
　　林泉十六罗汉图四　　　传法太上图一楚襄王梦神女图一　　　三教重屏图一
　　十六罗汉像十六　　　　北斗星君像一
　　宝陁罗观音像一　　　　长生朝元图一
　　写南斗星像六　　　　　观音菩萨像一
　　势至菩萨像一　　　　　自在观音像一
　　岩居观音图一　　　　　慈氏菩萨像一
　　白衣观音像一　　　　　十六罗汉像十
　　色山罗汉图二　　　　　玩莲罗汉像二
　　岩居罗汉像一　　　　　玩泉罗汉像一
　　花岩髙僧像一　　　　　陆羽煎茶图一
　　陵阳子明像一　　　　　支许闲旷图一
　　林壑五贤图一　　　　　林亭髙会图一
　　海岸琪木图一　　　　　江山隠居图一
　　设色山水图一　　　　　林汀遥岑图一
　　因地佛图一　　　　　　释迦佛像二
　　药师佛像一　　　　　　须菩提像二
　　金碧潭图一　　　　　　賔头卢像一
　　太隂像一　　　　　　　太阳像一
　　金星像一　　　　　　　水星像一
　　火星像一　　　　　　　土星像一
　　罗防像一　　　　　　　计都像一
　　元辰像一　　　　　　　会仙图三
　　仙山图一　　　　　　　佛会图一
　　大悲像二　　　　　　　罗汉像二
　　髙僧图一　　　　　　　智公像一
　　岩居僧一　　　　　　　髙士图二
　　药王像二　　　　　　　髙贤图二
　　逸士图一　　　　　　　重屏图一
　　古贤图五　　　　　　　围碁图一
　　琴会图一　　　　　　　琴钓图二
　　垂纶图一　　　　　　　水阁图一
　　髙闲图一　　　　　　　静钓图一
　　龙女图一　　　　　　　海岸图二
　　秀峯图一　　　　　　　佛像一
　　顾徳谦建康人善画人物喜写道像兼工动植之类论者以拟王维李后主尝云古有恺之今有徳谦盖得名久矣画之传世者
　　太上度关图一　　　　　太上采芝像一
　　十二溪女图一　　　　　渡水牧牛图二
　　洞庭灵姻图二　　　　　四子太上像一
　　竹穿鱼图一　　　　　　太上像一
　　太上图一　　　　　　　采芝图一
　　仙迹图二　　　　　　　牧牛图二
　　乳牛图一　　　　　　　野鹊图一
　　蝉蝶图一
　　侯翼字子翀安定人善画学吴道子雍熙端拱之间声名借甚运笔峻劲落墨清驶苍寒而秀绚丽而闲画家絶艺也初师郭巡官年甫十三耳不四载而学过于郭虑掩其名遂徙寓秦川焉画之传世者
　　长夀王菩萨像一　　　　行化太上像一
　　维摩文殊像一　　　　　地藏菩萨像一
　　问病维摩图一　　　　　智公传真像一
　　献花菩萨像一　　　　　浄名居士像一
　　天蓬像一　　　　　　　九曜像一
　　释迦像一　　　　　　　天王像一
　　子母像一
　　武洞清长沙人父岳学吴道子画工人物尤长于天神星像洞清能世其学用笔纯熟殆过于父作佛像罗汉用战掣笔凡写髭发最为缜密援毫落墨回不犹人画之传世者
　　智积菩萨像一　　　　　侍香金童像一
　　散花玉女像一　　　　　诗女对吟图一
　　太阳像二　　　　　　　太隂像二
　　金星像二　　　　　　　木星像一
　　水星像二　　　　　　　火星像二
　　土星像二　　　　　　　罗防像一
　　计都像一　　　　　　　水仙像一
　　药王像一
　　韩虬陜西人画学吴道子尤长于释道世称絶笔盖一意研求而得其髓者也画之传世者
　　东华司命晋阳真人像一　慈氏菩萨像一
　　行道菩萨像二　　　　　献花菩萨像二
　　献香菩萨像二　　　　　写太隂像一
　　水星像一　　　　　　　星官像一
　　观音像一　　　　　　　天王图一
　　杨斐京师人尝游江浙后居淮楚工画道释人物尤肆力于观音擅名天下其子圭绰有父风描像手面作极细笔画之传世者
　　像观音一　　　　　　舞钟馗图一
　　武宗元字总之河南白波人善丹青长于道释行笔如流水而神彩生动若写草书洵杰作也官虞部员外郎画之传世者
　　李徳一冲雪过鲁陵冈图四
　　朝元仙仗图一　　　　　观音菩萨像一
　　渡海天王像一　　　　　天帝释像一
　　天尊像一　　　　　　　北帝像一
　　真武像一　　　　　　　土星像一
　　天王图一
　　周文矩金陵句容人少时为南唐翰林待诏晚年格法纯备善画道释人物车马楼台山林泉石尤工士女行笔婉润大约体近周昉而明丽过之画之传世者李徳裕见刘三复图一
　　长生保命天尊像一　　　神仙事迹图三兠率宫内慈氏像一　　　文殊菩萨像一
　　琉璃堂人物图一　　　　卢舍那佛像一
　　许仙岩遇仙图三　　　　明皇取性图二
　　写伪主李煜真三　　　　明皇会棋图一
　　鲁秋胡故实图一　　　　五王避暑图四
　　金光明菩萨像一　　　　法眼禅师像一
　　金步摇士女图一　　　　写李季兰真一
　　钟馗氏小妹图五　　　　火龙烹茶图四
　　玉步摇士女图二　　　　谢女写真图二
　　诗意綉女图二　　　　　写真士女图一
　　按乐士女图三　　　　　合乐士女图四
　　理鬟士女图一　　　　　按乐官女图一
　　玉妃游仙图一　　　　　游行士女图一
　　慈氏菩萨像二　　　　　佛因地图一
　　写谢女真一　　　　　　阿房宫图二
　　天蓬像一　　　　　　　北斗像一
　　会仙图一　　　　　　　观音像一
　　斫脍图二　　　　　　　四畅图一
　　问禅图一　　　　　　　春山图一
　　重屏图一　　　　　　　聴説图一
　　髙闲图一　　　　　　　文会图一
　　钟馗图一　　　　　　　煎茶图一
　　按舞图一　　　　　　　宫女图一
　　石恪字子専成都人性滑稽有口辨工画佛道人物始师张南本而纵逸不守绳墨人物多作戏笔诡形殊状衣纹皆粗笔成之惟面部手足用画法画之传世者
　　四皓围碁图一　　　　　竹林七贤图三
　　游行天王像一　　　　　青城游侠图二
　　女孝经像八　　　　　　钟馗氏图一
　　太上像一　　　　　　　填星像一
　　罗汉像一　　　　　　　社飨图二
　　李景道南唐族属也喜丹青无贵介习气作文会图体裁毕备画之传世者
　　会友图一
　　李景游景道之弟好写人物命意不凡画之传世者
　　谈道图一
　　顾闳中江南人善画人物与周文矩齐名画之传世者
　　韩熙载夜宴图一　　　　明皇击梧桐图一
　　顾大中即闳中之弟善画人物牛马兼工花竹画之传世者
　　韩熙载纵乐图一
　　郝澄字长源金陵句容人画道释人马笔力精劲善设色尤工写貌而画鉴谓澄画马甚俗殊无古意二説未知孰是当质诸博古之士画之传世者
　　牧放散马图一　　　　　写北极像一
　　神仙事迹一　　　　　　出猎图三
　　人马图二　　　　　　　渲马图六
　　汤子升蜀人画山水人物颇工而描法尤佳画之传世者
　　文箫防鸾仙会图一　　　铸鉴图一
　　李公麟字伯时舒城人登进士第博览法书名画故能妙悟古人用笔之意作书有晋宋风格绘事集顾陆张吴及前代诸名手之所长以为已有而自成一家写画多不设色独用澄心堂纸为之惟临摹古迹则用绢素着色笔法如行云流水起倒尽致论者谓鞍马逾韩干佛像追吴道子山水似李思训人物近韩滉潇洒如王维当为宋画第一品而独有千古者也官至朝奉郎自号龙眠居士画之传世者
　　摹吴道四防法神像四
　　摹吴道防法神像二
　　摹唐李昭道海岸图一
　　摹唐李昭道摘图一
　　王安石定林萧散图一
　　写徐熙四面牡丹图一
　　摹北庭赞华畨骑图一
　　祖师传法授衣图一
　　弥陀观音势至像一　　　写大梵天像二写摩那舍夫人像一　　　不动尊变相一五星二十八宿像一　　　维摩居士像一丹霞访厐居士图一　　　无量夀佛像一
　　写摩耶夫人像一　　　　亲近菩萨像二
　　写王维看云图一　　　　蔡琰还汉图一
　　写羲之书扇图一　　　　归去来兮图二
　　写卢鸿草堂图一　　　　四皓围碁图一
　　写王维归嵩图一　　　　织锦回文图一
　　北岸赠行马图一　　　　玉津访石图一
　　写东丹王马图一　　　　写生折枝花二
　　写十大弟子像十　　　　杏花白鹇图一
　　天育骠骑图一　　　　　写唐九马图一
　　昭君出塞图一　　　　　五王醉归图一
　　写玉蝴蝶图一　　　　　御风真人图一
　　小笔游戏图一　　　　　弄骄人马图一
　　写职贡图二　　　　　　女孝经相二
　　写三石图一　　　　　　玻璃鉴图一
　　豢龙氏图一　　　　　　观音像三
　　瑞像佛一　　　　　　　禅会图一
　　菩萨像一　　　　　　　缁衣图一
　　山庄图一　　　　　　　书裙图一
　　阳关图一　　　　　　　醉僧图一
　　孝经相一　　　　　　　姑射图一
　　游骑图一　　　　　　　习马图一
　　二马图一　　　　　　　马性图一
　　人马图二　　　　　　　呈马图一
　　畨骑图一　　　　　　　九歌图一
　　内侍杨日言字訽直开封人喜经史能作八分篆隶画山林泉石人物笔致髙逺气韵恬憺亦能写照官至昭化军节度使諡庄简画之传世者
　　秋山平逺图一　　　　　溪山髙逸图一红蕉士女图一
　　郭忠恕字恕先洛阳人少善属文为周博士工篆隶画楼观木石皆极精妙有设纨素求画者必怒而去兴至即自为之郭从义镇岐下延止山亭张设粉墨经数月不之顾一日忽醉就图其角作逺山数防而已郭亦珍之岐有富人子慕忠恕名知其好饮日饷醇酒久之始持绢素精纸而以情告忠恕乗醉取纸数十畨首画一丱角童子将线车纸穷处作风鸢中引一线长数丈富家子不以为奇因谢絶之太宗素知其名召为国子监主簿忤防流登州行至临邑道中尸解仙去画之传世者
　　滕王阁王勃挥毫图四
　　明皇避暑宫图四　　　　尹喜问道图一
　　山隂避暑宫图四　　　　避暑宫殿图四
　　飞仙故实图一　　　　　雪山佛刹图一
　　山居楼观图一　　　　　织锦璇玑图三
　　湖天夏景图二　　　　　车栈桥阁图一
　　水阁晴楼图一　　　　　楼观士女图一
　　九曜像一　　　　　　　行宫图二
　　吹箫图一
　　赵克夐宗室也善画游鱼尽浮沉曲折之态封髙密侯画之传世者
　　游鱼图一
　　赵叔傩亦宗室工绘事多得意于禽鱼每下笔皆合唐人诗防画之传世者
　　鲜麟戏荇图二　　　　　荷花游鱼图二
　　桃溪珍禽图一　　　　　秋江宿禽图一
　　弄萍游鱼图一　　　　　莲塘灌水图一
　　雪汀惊鴈图一　　　　　穿荇羣鱼图一
　　羣蠡图二　　　　　　　游鱼图四
　　戏荇图一
　　董羽字仲翔毘陵人善画鱼龙海水云涌澜翻咫尺万里莫能测其涯涘少时为南唐待诏入宋授图画院艺学画之传世者
　　涌雾戏水龙图二　　　　江叟吹笛图一
　　出山子母龙图一　　　　玩珠龙图三
　　腾云出波龙图一　　　　战沙龙图二
　　出水龙图一　　　　　　穿山龙图一
　　龙图二
　　杨晖善画鱼扬鬐鼔鬛着纸欲飞画之传世者
　　游鱼图一
　　徐易海州人与弟白并善画鱼得其形似兼工杂画尤精隶为御书院艺学
　　宋永锡蜀人画花竹禽鱼虾蟹傅色鲜丽全学梁广画之传世者
　　写生荷花图二　　　　　鱼蟹图二
　　刘采少时不事家人生产惟躭诗酒善画水中鱼风萍水荇鳞尾性情无不生动官至朝奉郎画之传世者
　　戏藻羣鱼图一　　　　　羣鲌戏茭图一
　　泳萍戏鱼图一　　　　　倒竹戏鱼图一
　　羣鱼戏荇图一　　　　　羣鲤逐虾图一
　　戏荇鯚鱼图一　　　　　戏水游鱼图一
　　牡丹游鱼图一　　　　　落花游鱼图一
　　穿荇游鱼图一　　　　　戏荇鱼图一
　　在藻鱼图二　　　　　　游鱼图九
　　鱼藻图五　　　　　　　鱼蟹图一
　　鱼图一
　　董源江南人善画山水天真烂漫意趣髙古论者谓其水墨类王维着色如李思训写山石多作麻皮皴傅彩秾秀画人物多用青红衣面亦衬粉随事标置皆有至理晩年尤好龙水人竞求之而不可得画之传世者
　　夏景山口待渡图一　　　江山髙隠图二水墨竹石栖禽图二　　　设色春山图二孔子见虞丘子图二　　　羣峯霁雪图一
　　风雨出蛰龙图二　　　　夏景窠石图二
　　夏山牧牛图一　　　　　夏山早行图二
　　江山渔艇图一　　　　　山麓渔舟图一
　　江山荡桨图一　　　　　万木奇峯图一
　　窠石人物图一　　　　　水墨竹禽图三
　　长夀真人像一　　　　　写孙真人像一
　　江堤晚景图一　　　　　重溪烟霭图一
　　冬晴逺岫图一　　　　　雪浦待渡图二
　　寒塘宿鴈图三　　　　　密雪渔归图一
　　寒林重汀图一　　　　　寒林钟馗图二
　　雪陂钟馗图一　　　　　寒江窠石图一
　　松槚平逺图一　　　　　水石吟龙图一
　　饮水牧牛图一　　　　　岩中罗汉像一
　　出洞龙图一　　　　　　着色山图二
　　跨龙图一　　　　　　　夏山图二
　　林峯图三　　　　　　　秋山图一
　　晴峯图一　　　　　　　山居图一
　　山彴图一　　　　　　　松峯图三
　　寒林图一　　　　　　　戏龙图二
　　升龙图一　　　　　　　跨牛图一
　　钟馗图一　　　　　　　牧牛图一
　　潇湘图一　　　　　　　渔舟图一
　　渔父图一　　　　　　　海岸图一
　　采菱图一
　　李成字咸熙本唐宗室避地营丘遂家焉善属文卓荦有大志懐才不偶寓意于画専师关同凡烟云变幻水石幽闲树木萧森山川险易之致无不曲尽其妙画品目为古今第一其子觉厯践馆阁以覃恩赠成光禄丞画之传世者
　　重峦春晓图四　　　　　烟岚春晓图二
　　夏云出谷图四　　　　　夏景晴岚图二
　　秋山静钓图一　　　　　冬晴行旅图二
　　秋岭遥山图二　　　　　山锁秋岚图二
　　冬景遥山图二　　　　　密雪待渡图二
　　林石雪景图三　　　　　羣山雪霁图三
　　雪麓早行图一　　　　　爱景晴岚图三
　　爱景寒林图三　　　　　寒林独玩图一
　　奇石寒林图二　　　　　巨石寒林图四
　　岚烟晚晴图三　　　　　烟岚晓景图七
　　晴岚晓景图八　　　　　岚光清晓图二
　　晓岚平逺图二　　　　　晓景双峯图二
　　濶渚晴峯图二　　　　　晴峦平逺图三
　　江山密雪图三　　　　　晴峦萧寺图二
　　晴峯霁霭图二　　　　　晴江列岫图二
　　横峯晓霁图三　　　　　峻峯茂林图一
　　乔木萧寺图一　　　　　长山平逺图二
　　古木遥岑图四　　　　　雾披遥山图三
　　山隂磨溪图二　　　　　山腰楼观图三
　　读碑窠石图二　　　　　烟峯行旅图二
　　逺浦遥岑图一　　　　　烟波渔艇图一
　　江山渔父图一　　　　　亭泉松石图一
　　平逺窠石图一　　　　　山谷晴岚图二
　　江皋羣峯图三　　　　　老笔层峯图二
　　羣峯灌木图二　　　　　春山早行图三
　　春云出岫图二　　　　　夏山图二
　　大寒林图四　　　　　　秋山图三
　　小寒林图二　　　　　　雪溪图二
　　雪峯图一　　　　　　　寒林图八
　　晓岚图一　　　　　　　晴岚图二
　　晴峦图二　　　　　　　髙山图三
　　平逺图一　　　　　　　双峯图三
　　秀峯图一　　　　　　　起蛰图一
　　范寛字仲立华原人性温厚而嗜酒濶畧大度善画山水初师荆浩继师李成每好山顶作茂林水际作突兀大石既而叹曰与其师人不若师诸造化乃弃旧习卜居终南太华间厯览名胜笔益奇伟遂与荆李并驱中原矣晚年用墨太多不分土石画之传世者
　　四圣搜山图一　　　　　春山平逺图三
　　春山老笔图二　　　　　夏山烟霭图三
　　秋景山水图二　　　　　烟岚秋晓图二
　　冬景山水图二　　　　　雪景寒林图一
　　山隂萧寺图二　　　　　寒林图十二
　　春山图二　　　　　　　夏山图十
　　夏峯图三　　　　　　　秋山图四
　　雪山图二　　　　　　　雪峯图二
　　海山图一　　　　　　　崇山图三
　　炼丹图一
　　许道宁长安人早年卖药都门画山水以聚观者故不免粗俗中年脱去旧习専师李成益自检束用笔简易峯头直皴而下林木劲拔自成一家至细微处乃入妙理评者谓得李成之气画之传世者
　　写李成夏峯平逺图二　　茅亭赏雪图一
　　春山晓渡图二　　　　　春龙出蛰图二
　　江山捕鱼图一　　　　　春云出谷图一
　　山林春烟图一　　　　　三教野渡图一
　　烟溪夏景图一　　　　　风雨惊牛图一
　　秋山晴霭图一　　　　　秋江唤渡图一
　　秋山诗意图二　　　　　秋山晚渡图一
　　秋江闲钓图一　　　　　秋江早行图一
　　岚锁秋峯图三　　　　　雪霁行舟图三
　　雪峯僧舍图一　　　　　雪满羣峯图三
　　雪满危峯图三　　　　　羣峯密雪图三
　　羣山密雪图一　　　　　雪江渔钓图二
　　雪山楼观图一　　　　　寒云戴雪图一
　　爱景晴峦图三　　　　　晴峯渔浦图一
　　晴岚晓峯图二　　　　　晴峯晚景图三
　　云出山腰图三　　　　　烟锁山腰图三
　　晴峯渔钓图一　　　　　羣峯秀岭图二
　　羣峯双涧图二　　　　　林樾遥岑图一
　　江山积雪图一　　　　　窠石戏龙图二
　　山路早行图二　　　　　霜秋晴峦图二
　　江山归鴈图三　　　　　行观华岳图一
　　晓挂轻帆图一　　　　　层峦渔浦图一
　　夏云欲雨图一　　　　　山观萧寺图一
　　夏山风雨图四　　　　　溪山风雨图一
　　春岚晓霭图一　　　　　春山行旅图一
　　寒林图十二　　　　　　大寒林图三
　　小寒林图五　　　　　　夏山图七
　　秋山图六　　　　　　　晴峦图三
　　晴峯图三　　　　　　　云山图一
　　林石图二　　　　　　　窠石图六
　　双松图二　　　　　　　捕鱼图一
　　牧牛图一　　　　　　　临深图一
　　履薄图一
　　陈用志颍川郾城人国初为画院祗未几乞归工画道释山水兼善人马虽学胡环亦参已意精密处固多所少者飘逸耳画之传世者
　　秋林烟霭图一　　　　　秋山图二
　　翟院深营丘人师李成画山水初为本郡伶人值郡宴击鼔失次部长举其过守诘之翟对曰性本好画掺挝之际适见浮云际汉宛若奇峯意可入画而心无二用故弛其节耳守颔之翊日命作画伸纸舒毫果有疎宕之致深加奨励焉其临摹李成诸迹几不可辨然神气固自霄壤也评者谓得李成之风画之传世者
　　澄江平逺图一
　　髙克明绛州人端愿谦厚喜游佳山水搜奇访古归则燕坐焚香悠然命笔兼画道释人马花鸟楼台评者谓其山水虽工不免有近时习气若花鸟则无可议也仁宗朝为待诏守少府监主簿画之传世者
　　春波吟龙图二　　　　　夏山飞瀑图二
　　窠石野渡图二　　　　　烟岚窠石图二邨学图二
　　郭熙河阳温县人为御书院艺学善画山水寒林宗李营丘法得烟云出没峯峦显隠之妙位置笔墨时见匠心早嵗以巧赡致名晩年乃气韵兼美画之传世者
　　子猷访戴图二　　　　　奇石寒林图二
　　诗意山水图二　　　　　古木遥山图二
　　巧石双松图二　　　　　江臯图一
　　遥峯图一　　　　　　　晴峦图一
　　烟雨图一　　　　　　　云岩图一
　　秀松图一　　　　　　　春山图一
　　防岭图一　　　　　　　瀑布图一
　　幽谷图一　　　　　　　溅瀑图一
　　平逺图一　　　　　　　寒峯图一
　　断岸图一　　　　　　　秀峦图一
　　古木图一　　　　　　　茂峯图一
　　逺山图一　　　　　　　山观图一
　　谿谷图一
　　孙可元好写吴越间山水笔力虽不甚髙而格局居然苍古画之传世者
　　陶潜归去来图一　　　　滕王阁图一
　　商山四皓图二　　　　　髙隠图一
　　山麓渔歌图一　　　　　山水图二
　　春云出岫图一　　　　　山观图一
　　江山萧散图一　　　　　牧牛图一
　　赵干江南人家有南唐画院秘本故所画山水林木皆江南风景多作楼观舟航水村鱼市花溪竹坞皆有幽趣无一防市朝气也画之传世者
　　春林归牧图一　　　　　夏山风雨图四
　　夏日玩泉图一　　　　　烟霭秋涉图一
　　冬晴渔浦图一　　　　　江行初雪图一
　　屈鼎开封人山水学燕文贵仁宗朝画院祗画之传世者
　　夏景图一
　　陆瑾江南人画江山风物笔致潇洒洗浄尘俗格法布置大抵宗王维而秀媚特甚画之传世者
　　山隂髙会图一　　　　　溪山僧舍图一
　　水阁闲碁图一　　　　　溪山风雨图三
　　渔家风景图三　　　　　夏山图四
　　雪桥图一　　　　　　　运石图一
　　磨溪图一　　　　　　　捕鱼图一
　　椉龙图一　　　　　　　仙山图二
　　王士元汝南宛丘人王仁夀之子也善丹青诠综诸家之妙人物师周昉山水师关同屋木师郭忠恕凡作画无一笔无出处故为卓絶所可惜者多写楼台桥径境遇殊小乏深山大壑烟霞之致耳仕至节度推官画之传世者
　　溪云欲雨图一　　　　　山阁图一
　　燕肃字穆之家本蓟门徙居阳翟少厯清涂有文学治行缙绅推之善画山水寒林登王维之堂入李成之室独不设色为异官至礼部尚书赠太师画之传世者
　　写李成履薄图二　　　　春岫渔歌图一
　　状牛头山望图一　　　　秋山逺浦图一
　　冬晴钓艇图二　　　　　雪满羣山图三
　　江山萧寺图二　　　　　古岸遥山图三
　　送寒衣女图一　　　　　雪浦人归图四
　　大寒林图二　　　　　　寒林图一
　　小寒林图二　　　　　　履冰图一
　　渡水牛图一　　　　　　双松图二
　　春山图四　　　　　　　松石图一
　　夏溪图二　　　　　　　寒雀图一
　　宋道字公达洛阳人擢第为郎善画山水以幽澹简逺取重于时惟兴至寓意而已故传世者少所见者松竹图一
　　宋迪字复古道之弟也举进士善画山水得李成笔法体裁髙妙笔墨清润又喜画松或髙或偃或单或双至于千株万株森然并立都无复冗之迹世以为难犹子子房绍其家学画之传世者
　　老松对南山图一　　　　晴峦渔乐图二
　　烟岚渔浦图一　　　　　扁舟轻泛图一
　　古岸遥岑图一　　　　　羣峯逺浦图一
　　对岸古松图二　　　　　濶浦逺山图一
　　濶浪遥岑图一　　　　　潇湘秋晚图一
　　江山平逺图一　　　　　长江晚霭图一
　　遥山松岸图二　　　　　双松列岫图二
　　崇山茂林图二　　　　　逺山图二
　　逺浦征帆图二　　　　　雪山图一
　　小寒林图一　　　　　　八景图一
　　秋山图一　　　　　　　万松图一
　　遥山图二
　　王谷字正叔颍川郾城人多取古今诗词佳景写而为图踵事增华别具妙理官至大理寺卿画之传世者
　　洞庭晓照图一　　　　　雪晴渔浦图一雪江旅思图一
　　范坦字伯履洛阳人工画山水并学关同李成亦善花鸟笔力雄健官承议郎画之传世者
　　写徐崇嗣杏花对果图一
　　写李成江山梵刹图四　　太上渡关图一
　　黄齐字思贤建阳人第进士为兵部侍郎尝作轻烟细雨之景非隂非霁如梅天雾晓霏微晻霭诸家效之终不能及也画之传世者
　　风烟欲雨图一　　　　　晴江捕鱼图一
　　山庄自乐图一　　　　　雪满羣峯图一
　　李公年善画山水命意涉笔皆有前辈风格官至浙江提刑画之传世者
　　桃溪春山图一　　　　　夏溪欲雨图一
　　秋江归棹图一　　　　　秋霜渔浦图一
　　松峯积雪图一　　　　　欲雨寒林图一
　　云生列岫图一　　　　　逺烟平野图一
　　日出长江图一　　　　　疎林晚照图一
　　秋江静钓图二　　　　　江山渔钓图二
　　对岸古松图二　　　　　长江秋望图一
　　李时雍字致尧号适斋成都人雅好丹青笔甚清逸作墨竹尤妙与文同齐名官至殿中丞画之传世者渭川晚晴图一
　　王诜字晋卿家本太原徙居开封尚秦国大长公主为驸马都尉喜读书善属文所与游者皆一时名士复工画学李成山水清润可爱着色仿小李将军墨竹师文湖州筑堂曰宝绘收藏古今法书名画东坡为之记厯官定州观察使封开国公卒赠昭化军节度使諡荣安画之传世者
　　松路入仙山图一　　　　风雨松石图一
　　客帆挂瀛海图一　　　　长江风雨图一
　　写李成寒林图二　　　　渔乡曝网图一
　　房次律宿因图一　　　　栁溪渔浦图一
　　幽谷春归图一　　　　　江山渔乐图一
　　晴岚晓景图一　　　　　江亭寓目图一
　　烟岚晴晓图三　　　　　渔村小雪图一
　　烟江叠嶂图一　　　　　江山平逺图一
　　会稽三贤图一　　　　　连山絶涧图一
　　老松野岸图一　　　　　金碧潺湲图一
　　名山卧游图一　　　　　秀峯逺壑图一
　　千里江山图一　　　　　屏山小景图一
　　子猷访戴图一　　　　　山居图二
　　松石图二　　　　　　　长春图一
　　逺景图一
　　僧巨然钟陵人善画山水笔法秀润喜为烟岚叠嶂凡林麓间多作卵石松柏疎筠蔓草之类参错辉映至于幽溪细路茅舍竹篱宛转清深皆有奇趣得董源之正传者其惟巨然乎画之传世者
　　夏景山居图六　　　　　九夏松峰图三
　　夏日山林图一　　　　　秋江渔浦图四
　　夏云欲雨图一　　　　　溪山兰若图六
　　秋江晚渡图二　　　　　溪山渔乐图六
　　溪山林薮图二　　　　　溪桥髙隠图一
　　重溪叠嶂图四　　　　　山溪水阁图一
　　江山逺兴图二　　　　　江山静钓图一
　　江山晚景图一　　　　　江村捕鱼图一
　　江山旅店图一　　　　　江山晚兴图一
　　江山归棹图六　　　　　江左醒心图一
　　江山平逺图一　　　　　江山行舟图二
　　松峯髙隠图二　　　　　烟浮逺岫图六
　　山林归路图一　　　　　山林小笔图一
　　晓林野艇图一　　　　　茂林叠嶂图一
　　林汀逺渚图一　　　　　林石小景图一
　　烟关小景图一　　　　　云横秀岭图二
　　云岚清晓图三　　　　　松路仙岩图一
　　松岩萧寺图一　　　　　晴冬晻霭图六
　　岚锁羣峯图四　　　　　寒溪渔舍图二
　　遥山渔浦图二　　　　　山隂萧寺图二
　　遥山濶浦图三　　　　　松吟万壑图三
　　万壑松风图二　　　　　羣峯茂林图二
　　松岩山水图二　　　　　烟江晚渡图一
　　小寒林图二　　　　　　皖口山图一
　　夏山图三　　　　　　　秋山图二
　　山居图一　　　　　　　山水图四
　　层峦图一　　　　　　　秀峯图三
　　金山图一　　　　　　　钟山图一
　　庐山图一　　　　　　　松岭图二
　　柏泉图一　　　　　　　遥山图一
　　逺山图一　　　　　　　松峯图三
　　髙隠图一　　　　　　　归牧图一
　　长江图一　　　　　　　窠石图一
　　赵令松字永年画花竹无俗韵尤工水墨花果取法精博但写朽蠧太多论者以此病之画犬亦佳累官右武卫将军画之传世者
　　瑞蕉狮犬图一　　　　　花竹狮犬图一秋菊相属图二
　　赵邈龊逸其名朴野不事修饰人故以邈龊称之善画虎不惟得其形似且有威光树石亦佳如草书法画之传世者
　　丛竹虎图三　　　　　　出山虎图一
　　战沙虎图一　　　　　　伏虎图一
　　驯虎图一　　　　　　　虎图一
　　朱羲江南人以画牛得名作斜阳芳草村落荒凉之景虽不及戴嵩而澹逺似之画之传世者
　　横笛牧牛图一　　　　　牧牛图三
　　饮水牛图一　　　　　　乳牛图一
　　朱莹羲之同族亦工画牛得法于羲兼善山水画之传世者
　　牧牛图四　　　　　　　牛图一
　　甄慧睢阳人工画佛像超世俗之形似具天人之威仪同时名手皆自以为不及而当世所传者
　　牧童卧牛图一
　　王凝为画院待诏善画花竹翎毛下笔即有生意间写鹦鹉狮子慧猛入神画之传世者
　　绣墩狮猫图一
　　甄度字文榘淄川人与甄慧同时俱以画佛像得名慧性疎懒不肯多作故其迹甚少度有隽才而又敏给人以缣素求者应之无倦色傅染描摹极其工致通体无一懈笔当世以此服之声名逺出慧上矣名山大刹画壁最多易代以来所存无几画之传世者善才童子五十三叅像一　文殊师利像一
　　维摩居士像一　　　　　增长天王像一游行天王像二




　　绘事备考卷五上
<子部,艺术类,书画之属,绘事备考>
　　钦定四库全书
　　绘事备考卷五中
　　湖广按察使王毓贤撰
　　宋
　　祁序江南人善花竹禽鸟亦工画牛人谓有戴嵩之体至于画猫尤为妙笔画之传世者
　　潇湘逢故人图二　　　　写生鸡冠花图一
　　渡水乳牛图二　　　　　乳牛图三
　　四皓奕碁图三　　　　　鬭牛图一
　　夹竹桃花图二　　　　　水牛图一
　　长江渔乐图一　　　　　牧羊图一
　　牧牛图二十二　　　　　诗客图二
　　倒影牛图一　　　　　　虎图一
　　何尊师以画猫得名居衡岳往来苍梧五岭间人问其氏族年夀但云何何问其乡里亦云何何因号曰何尊师性嗜丹青终日不去手亦工花石画之传世者
　　戎葵太湖石图一　　　　山石戏猫图一
　　石竹花戏猫图一　　　　葵花戏猫图一
　　葵石戏猫图一　　　　　葵石羣猫图二
　　子母戏猫图一　　　　　羣猫图一
　　苋菜戏猫图一　　　　　戏猫图一
　　薄荷醉猫图一　　　　　醉猫图一
　　子母猫图一　　　　　　猫图一
　　赵宗汉字献甫太宗曾孙濮王幼子博洽多才无声色之好惟以笔墨自娱尝写归雁图气韵潇散得江湖之趣歴官泰宁军节度使开府仪同三司太尉判大宗正寺嗣濮王赠太师追封景王画之传世者
　　水墨荷莲图一　　　　　水墨蓼花图一
　　荣荷小景图一　　　　　水荭芦雁图二
　　荣荷宿雁图一　　　　　聚沙宿雁图二
　　赵孝颖字师纯魏端献王第八子诵读之余雅善花鸟仕至徳庆军节度使画之传世者
　　木瓜乌头白颊图一　　　四景花禽图一
　　雪竹五色儿图一　　　　水墨花禽图一
　　萱草红颔儿图一　　　　水墨双禽图一
　　和鸣鸂图一　　　　　莲陂戏鹅图一
　　窥鱼翠碧图一　　　　　莲塘水禽图一
　　映水珍禽图一　　　　　秋滩双鹭图一
　　蓼岸鹡鸰图一　　　　　水荭鹡鸰图一
　　雪汀宿雁图一　　　　　水禽花果图一
　　设色花禽图一　　　　　荐夀四清图一
　　设色禽果图一　　　　　写生花图一
　　小景图一
　　赵仲佺字隐夫宗室也性明敏无他好一意文词翰墨暇则寄兴丹青所画草木禽鱼不失雅人深致厯官润州观察使追封和国公画之传世者
　　杏花绣缨图一　　　　　秋荷鹭鸶图一
　　蓼岸鹭鸶图一　　　　　戎葵鹘燕图一
　　葵竹鸓鸭图一　　　　　笋竹蛮鸠图一
　　写生杂禽图四　　　　　乳牛图一
　　写生牡丹图一　　　　　鹊竹图二
　　赵仲僴字存道以宗室子育于宫邸留心绘事喜画花鸟每出逰必携笔簏偶见高屏素壁輙随意图之皆有真趣人来求者未必应也歴官保康军节度使开府仪同三司追封荣国公諡和惠画之传世者
　　照水杏花图一　　　　　飞鹭戏晴图一
　　雪天晓雁图一　　　　　翠竹新凉图一
　　五客熙春图一　　　　　竹汀春禽图一
　　赵士腆亦宗室画寒林晴浦思致隽永写竹石禽鱼景象逼真官至武节郎画之传世者
　　烟浦幽禽图一　　　　　竹石图一
　　寒禽畏雪图一　　　　　晴浦图一
　　寒林图一
　　赵士雷字公震亦宗室画山水人物清丽可爱尤长于花鸟官至襄州观察使画之传世者
　　春岸初花图一　　　　　桃溪鸥鹭图一
　　春江落雁图一　　　　　春晴双鹭图一
　　暖水戏鹅图一　　　　　春江小景图一
　　莲塘羣鳬图一　　　　　花溪会禽图一
　　夏塘戏鸭图一　　　　　夏溪鳬鹭图一
　　初夏晴江图一　　　　　夏景会禽图一
　　夏浦珍禽图一　　　　　栁岸鸂图一
　　莲塘双禽图一　　　　　秋岸江禽图一
　　秋芦羣鴈图一　　　　　江干早秋图一
　　初秋浦溆图一　　　　　蓼岸游禽图一
　　蓼岸羣鳬图一　　　　　芦渚会禽图一
　　寒江雪岸图一　　　　　寒江梅雪图一
　　寒汀雪鴈图一　　　　　雪汀羣鴈图一
　　寒汀双鹭图一　　　　　林雪聚鸦图一
　　雪汀百鴈图一　　　　　梅汀落鴈图一
　　五客羣居图一　　　　　寒林雪鴈图一
　　湘浯晴望图一　　　　　松溪会禽图一
　　湘乡小景图一　　　　　桃溪图一
　　春岸图一　　　　　　　夏溪图一
　　秋渚图一　　　　　　　秋芳图一
　　雪溪图一　　　　　　　葵芳图一
　　雪鴈图一　　　　　　　戏鹜图一
　　澄江图一　　　　　　　栁浦图一
　　栁溪图一　　　　　　　岸芳图一
　　芳洲图一
　　李植字化光京兆人观察使士衡之孙自幼好道不乐婚宦善画山水为刘贡父所推
　　黄居寀字伯鸾筌之幼子家学渊源名闻海内写花竹翎毛气韵生动画怪石山林往往欲过其父官光禄寺丞奉诏搜访名画诠定品目衡鉴不爽人叹服之故当时较艺者视黄氏体制为优劣去取焉自崔白崔慤吴元瑜出其格遂大变画之传世者
　　山隂避暑宫殿图二　　　竹石春禽图一写生金瓶魏花图一　　　夹竹桃花图二湖石金盆鹁鸽图一　　　桃竹山鹧图二牡丹金盆鹧鸪图一　　　杏花鹦鹉图一牡丹太湖石雀图二　　　桃竹鹁鸽图一顺风牡丹黄鹂图一　　　桃花御鹰图二小景竹石水禽图一　　　桃竹野鹞图二水石山鹧鹭鸶图三　　　桃花鹩子图二芦花寒菊鹭鸶图四　　　海棠锦鸡图二
　　桃花竹鸂图三　　　　海棠竹鹤图二
　　摹七十二贤图一　　　　海棠家鸽图二
　　水墨竹石鹤图一　　　　海棠山鹧图二
　　药苗引雏鸽图一　　　　海棠鹦鹉图一
　　春岸飞花图二　　　　　夹竹海棠图一
　　笋竹锦鸡图一　　　　　牡丹雀猫图一
　　牡丹鹦鹉图一　　　　　牡丹竹鹤图六
　　牡丹锦鸡图五　　　　　牡丹山鹧图四
　　牡丹鹁鸽图八　　　　　牡丹黄莺图二
　　牡丹雀鸽图一　　　　　牡丹戏猫图二
　　蜂蝶戏猫图一　　　　　萱草鸂图二
　　葵花锦鸡图一　　　　　桃竹铜觜图一
　　写生椶竹图一　　　　　写蜀葵花图三
　　写生鸂图一　　　　　竹鹤湖石图二
　　竹石青鹘图三　　　　　竹石双鹤图二
　　竹石锦鸠图一　　　　　竹石鹑雀图一
　　竹石山鹧图三　　　　　竹石雏雀图一
　　竹石野雉图一　　　　　竹石猫雀图一
　　竹石黄鹂图一　　　　　竹石白鹘图三
　　水石鸂图二　　　　　水石鹭鸶图三
　　戏水鸂图一　　　　　雏雀鸂图一
　　笋竹雀图一　　　　　雀竹鸂图二
　　竹鹤图二十一　　　　　诗意山水图一
　　辛夷湖石图一　　　　　湖滩墨竹图一
　　笋竹鸂图二　　　　　引雏鸂图一
　　湖滩烟禽图二　　　　　竹笋雏雀图一
　　莲塘鸂图一　　　　　踯躅双雉图一
　　踯躅鹁鸽图四　　　　　踯躅山鹧图一
　　踯躅雉鸡图一　　　　　锦棠竹鹤图二
　　写真士女图一　　　　　写生盆池图一
　　捕鱼霜鹭图一　　　　　山水鹭鸶图二
　　溪石双鹭图二　　　　　捕鱼双鹭图一
　　望仙踯躅图一　　　　　山鹧棘雀图一
　　古木山鹧图一　　　　　鸷禽六狐图三
　　柘棘翎毛图一　　　　　夀松双鹤图一
　　架上鹞子图一　　　　　架上鹦鹉图一
　　俊禽逐鹭图一　　　　　滩石绣缨图二
　　秋景芙蓉图八　　　　　芙蓉鹭鸶图二
　　芙蓉鸂图一　　　　　芙蓉双鹭图一
　　翠碧芙蓉图一　　　　　湖滩鹭鸶图一
　　红蕉湖石图一　　　　　水荭鹭鹘图三
　　高秋鸷禽图三　　　　　寒菊鹭鸶图一
　　寒菊鸂图二　　　　　寒菊鹩子图一
　　寒菊双鹭图二　　　　　雪竹鹩子图二
　　雪景鹩子图一　　　　　雪鹭寒雀图一
　　山茶雪图一　　　　　山茶雪雀图一
　　雪竹野雉图二　　　　　寒林才子图一
　　水月观音像一　　　　　夏景笋竹图三
　　自在观音像一　　　　　湖石牡丹图五
　　戏蝶猫图一　　　　　　竹石猫图一
　　折枝花图一　　　　　　子母猫图一
　　写生猫图一　　　　　　捕雀猫图一
　　写生图一　　　　　　写瑞图一
　　架上鹰图六　　　　　　雕狐图十二
　　桃花鹘图一　　　　　　鸡冠花图一
　　春山图六　　　　　　　牡丹图三
　　芍药图一　　　　　　　竹石图四
　　鸂图一　　　　　　　雀竹图一
　　笋竹图一　　　　　　　竹禽图一
　　陇禽图一　　　　　　　药苗图一
　　杂禽图四　　　　　　　猎骑图二
　　鱼鹭图一　　　　　　　鹭鸶图二
　　棘雀图一　　　　　　　六鹤图一
　　双鹤图二　　　　　　　御鹰图四
　　鹰狐图二　　　　　　　鸡鹰图三
　　皁雕图六　　　　　　　白鹘图二
　　碎金图一　　　　　　　拒霜图四
　　鹭鹘图四　　　　　　　秋山图一
　　杂花图四　　　　　　　秋岸图三
　　秋禽图三　　　　　　　芦菊图一
　　雪雀图五　　　　　　　寒菊图一
　　雪禽图二　　　　　　　雪图二
　　丘余庆蜀人文播之子工花竹翎毛兼长草虫凡设色者体其动植至于草虫则以墨气浅深暎发之尤为精妙初师滕昌祐晚年殆欲胜之画之传世者
　　夹竹桃花图一　　　　　湖石海棠图一
　　四时花禽图四　　　　　竹木五禽图一
　　月季玳瑁图一　　　　　竹石戏猫图一
　　梅花戴胜图一　　　　　葵花竹鹤图一
　　牵牛夹竹图一　　　　　山茶花图二
　　折枝芙蓉图二　　　　　芙蓉禽图一
　　芙蓉山鹧图二　　　　　猿雀芙蓉图一
　　秋芦鴈鹅图三　　　　　湖石山茶图一
　　山茶鸂图一　　　　　雪梅山茶图一
　　古木双图一　　　　　棘雀霜图一
　　月季猫图一　　　　　　折枝花图一
　　胡桃猿图一　　　　　　写生花图一
　　忘忧图一　　　　　　　朝鸡图一
　　鴈鹅图一　　　　　　　鹘鸭图一
　　竹禽图一　　　　　　　拒霜图四
　　寒菊图一
　　徐熙钟陵人江南世族素尚高雅画花木禽鱼蝉蝶蔬果识穷造化学古今落墨为格杂彩副之迹与色不相隐也有四时折枝花寒芦沙鴈诸图评者谓黄筌画神而不妙赵昌画妙而不神兼二者而有之其徐熙乎孙崇嗣崇勲亦能世其家学崇嗣画花鸟特出新意不用描写止拈丹粉防染而成号没骨图以其无笔墨骨气而名之也画之传世者
　　蝉蝶锦带折枝图一　　　折枝红杏图一
　　写生折枝花图五　　　　折枝繁杏图一
　　写瑠璃花瓮图二　　　　折枝海棠图一
　　单叶刺红花图二　　　　海棠铜觜图二
　　装堂踯躅花图二　　　　写生海棠图一
　　装堂折枝花图一　　　　夹竹海棠图二
　　棃花木瓜花图一　　　　照水海棠图一
　　竝枝来禽花图一　　　　来禽绯桃图一
　　杏花海棠图一　　　　　踯躅海棠图二
　　海棠棃花图一　　　　　海棠练鹊图一
　　桃竹山鹧图三　　　　　水林禽花图一
　　红棠梨花图一　　　　　折枝梨花图三
　　装堂桃花图一　　　　　装堂海棠图一
　　牡丹梨花图一　　　　　牡丹杏花图一
　　牡丹海棠图一　　　　　牡丹山鹧图二
　　牡丹戏猫图一　　　　　牡丹鹁鸽图二
　　牡丹防鱼图二　　　　　牡丹湖石图四
　　折枝牡丹图一　　　　　写生牡丹图二
　　写瑞牡丹图一　　　　　牡丹夭桃图一
　　牡丹桃花图三　　　　　风吹牡丹图二
　　蜂蝶牡丹图一　　　　　牡丹芍药图一
　　芍药杏花图一　　　　　湖石芍药图三
　　蜂蝶芍药图一　　　　　芍药桃花图一
　　落花游鱼图一　　　　　写生花瓮图一
　　千叶白莲图一　　　　　写生花果图二
　　写生禽果图一　　　　　锦带蜂蝶图一
　　写生家蔬图二　　　　　翠瓶挿果图一
　　琅玕独秀图一　　　　　蝉蝶鹁鸽图一
　　蜂蝶戏猫图一　　　　　药苗戏蝶图一
　　梅竹双禽图一　　　　　蝉蝶茄菜图一
　　雏鸽药苗图一　　　　　苋菜戏猫图一
　　戏荇鯚鱼图一　　　　　藻荇防鱼图一
　　小景野鸭图一　　　　　写生芙蓉图一
　　写生葱茄图一　　　　　木瓜鸠子图一
　　写生草虫图一　　　　　茄菜草虫图一
　　红药石鸽图二　　　　　竹木秋鹰图一
　　湖石百合图一　　　　　蓼岸蟹图一
　　败荷秋鹭图一　　　　　古木山鹧图二
　　古木鹧鹞图一　　　　　古木栖禽图一
　　寒菊月季图一　　　　　寒塘晩景图二
　　寒芦双鹭图三　　　　　雪塘鸭鹭图三
　　宻雪宿禽图三　　　　　雪汀宿禽图三
　　雪梅宿禽图一　　　　　寒芦双鸭图二
　　雪竹鹩子图一　　　　　雪梅会禽图二
　　暮雪双禽图二　　　　　桃杏花图二
　　牡丹图十三　　　　　　红牡丹图一
　　木瓜花图八　　　　　　折枝花图四
　　写生菜图一　　　　　　玫瑰花图一
　　穿荇鱼图一　　　　　　子母鸡图一
　　引雏雀图一　　　　　　锦绣堆图一
　　木笔花图一　　　　　　黄葵花图一
　　防荇鱼图一　　　　　　长春图一
　　海棠图一　　　　　　　夭桃图一
　　来禽图五　　　　　　　緑李图一
　　瑞莲图一　　　　　　　朱樱图一
　　枇杷图一　　　　　　　邵圃图一
　　鱼藻图一　　　　　　　竝禽图一
　　宿禽图三　　　　　　　金杏图一
　　花鸭图一　　　　　　　蝉蝶图一
　　药苗图一　　　　　　　锦棠图二
　　秋芳图一　　　　　　　茄株图一
　　茄菜图一　　　　　　　戏猫图三
　　鱼虾图一　　　　　　　防鱼图六
　　鹡鸰图一　　　　　　　箨竹图一
　　草虫图二　　　　　　　倾心图一
　　宿鴈图一　　　　　　　双禽图一
　　五禽图一　　　　　　　六禽图一
　　八禽图一　　　　　　　双鸭图二
　　芦鸭图二　　　　　　　杂禽图一
　　雪竹图三　　　　　　　雪禽图三
　　雪鴈图五　　　　　　　果子图一
　　绣缨图一　　　　　　　菜图一
　　徐崇嗣熙之孙也画草木禽鱼绰有祖风如蚕茧之属皆世所罕画而崇嗣能之又坠地果实亦不易作崇嗣复工摹写葢所见者博故所绘者精耳画之传世者
　　写生鸡冠花图三　　　　桃竹水禽图三
　　写生折枝花图二　　　　夹竹桃雀图三
　　蘸水碧桃图三　　　　　繁杏折枝图一
　　碧壶桃花图一　　　　　海棠桃花图一
　　海棠会禽图一　　　　　海棠防鱼图一
　　没骨海棠图一　　　　　写生海棠图一
　　千叶桃花图一　　　　　牡丹鹁鸽图一
　　牡丹鸠子图一　　　　　写生牡丹图一
　　牡丹芍药图一　　　　　芍药戏猫图一
　　写生芍药图二　　　　　写生葵花图一
　　折枝杂果图一　　　　　梅竹鹩子图二
　　临流丛竹图三　　　　　夹竹桃花图一
　　蜂蝶牡丹图一　　　　　蝉蝶花禽图一
　　锦鸡踯躅图二　　　　　蜀葵鸠子图一
　　折枝木瓜图一　　　　　蜂蝶茄菜图一
　　药苗鹁鸽图一　　　　　蝉蝶药苗图一
　　药苗草虫图一　　　　　药苗鹡鸰图三
　　药苗茄菜图四　　　　　蝉蝶茄菜图一
　　蝉蝶鹡鸰图一　　　　　野鹑药苗图一
　　茄菜锦鸠图二　　　　　丛竹鸷禽图三
　　茄菜草虫图一　　　　　木笔双燕图一
　　金沙水禽图一　　　　　写生茄菜图一
　　沙汀野鸭图一　　　　　写生果实图四
　　折枝果实图三　　　　　晴江小景图一
　　笋竹双图一　　　　　草花戏猫图一
　　雪浦宿禽图三　　　　　雪竹双禽图一
　　雪江宿禽图一　　　　　写生桃图一
　　荣牡丹图一　　　　　　黄葵花图一
　　写生瓜图一　　　　　　写生菜图二
　　竹贯鱼图一　　　　　　春芳图二
　　桃溪图二　　　　　　　繁杏图一
　　红杏图二　　　　　　　戏鱼图二
　　防鱼图三　　　　　　　牡丹图五
　　芍药图一　　　　　　　踯躅图一
　　棃花图一　　　　　　　夏葵图一
　　水禽图一　　　　　　　锦棠图二
　　木瓜图二　　　　　　　药苗图一
　　茄菜图二　　　　　　　茄鼠图一
　　雀竹图二　　　　　　　四禽图二
　　芙蓉图二　　　　　　　双鳬图二
　　八鸭图二　　　　　　　白图一
　　芦鸭图二　　　　　　　双鸭图一
　　双鹊图一　　　　　　　羣鹭图二
　　绣缨图一　　　　　　　寒鸭图二
　　徐崇矩亦熙诸孙特工士女画之传世者
　　花竹捕雀猫图一　　　　剪牡丹图四
　　折枝桃花图一　　　　　木笔花图一
　　采花士女图二　　　　　萱草猫图一
　　紫燕药苗图二　　　　　写生菜图一
　　夭桃图一
　　唐希雅嘉兴人妙于花竹亦工翎毛学李后主金错刀画有一笔三过之法体势虽瘦风神有余变而为画故颤掣其笔而书法存焉喜作棘槚荒野之景气韵萧踈非画家绳墨所能拘也画之传世者
　　梅竹杂禽图一　　　　　梅竹百劳图一
　　梅竹五禽图二　　　　　桃竹会禽图二
　　桃竹湖石图三　　　　　桃竹鹩儿图一
　　噪雀樷篠图二　　　　　樷篁集羽图二
　　茄芥蜂蝶图二　　　　　竹石禽鹞图一
　　写生宿禽图一　　　　　古木鸡鹰图三
　　柘竹会禽图二　　　　　柘竹宿禽图三
　　柘竹杂禽图八　　　　　柘竹双禽图一
　　柘竹山鹧图一　　　　　柘竹野鸭图一
　　柘竹锦鸡图一　　　　　柘竹花雀图一
　　柳梢宿雀图一　　　　　雪竹噪禽图一
　　梅雀图一　　　　　　　双雉图一
　　双禽图一　　　　　　　竹石图一
　　竹禽图一　　　　　　　风竹图一
　　竹鹿图一　　　　　　　雪竹图一
　　芦鸭图二　　　　　　　会禽图五
　　筠雀图一　　　　　　　竝禽图一
　　噪雀图一　　　　　　　宿禽图一
　　鹧鹞图一　　　　　　　雪禽图六
　　鹰猴图一　　　　　　　雪鸭图四
　　横竹图三　　　　　　　柘雀图一
　　竹雀图八
　　唐宿　唐忠祚皆希雅之孙花竹翎毛得家传之秘墨作棘针势虽易元吉无以过之忠祚画之传世者
　　柘条白头翁图一　　　　鸡鹰图四
　　蟠桃脩竹图一　　　　　寒林图四
　　柘枝宿禽图三　　　　　雀竹图二
　　柘枝铜觜图一　　　　　五禽图一
　　羣禽噪貍图三
　　赵昌字昌之广汉人善画花果名重一时作折枝花皆有生意傅色尤妙兼工草虫葢昌所画不独取其形似直欲与花传神也禽石非其所长晚年自购已画故真迹益贵传世者
　　四季花引雏鹩儿图二
　　葵花引雏鹩子图一　　　夹竹桃鸽图一
　　海棠拒霜花图一　　　　桃竹双鸠图一
　　写生折枝花图六　　　　桃竹鹁鸽图一
　　木瓜寒菊花图一　　　　夹竹海棠图一
　　锦棠月季图一　　　　　海棠鸠子图一
　　青梅含桃图一　　　　　海棠鹁鸽图一
　　锦棠鸠禽图一　　　　　牡丹锦鸡图一
　　牡丹鹁鸽图一　　　　　牡丹戏猫图一
　　写生牡丹图一　　　　　海棠芍药图一
　　萱草小猫图一　　　　　萱草榴花图一
　　萱草戏猫图一　　　　　石榴芍药图一
　　石榴蒲萄图一　　　　　踯躅鹩子图一
　　李实枇杷图一　　　　　枇杷蒲萄图二
　　萱草蜀葵图一　　　　　李实绯杏图一
　　写生梨实图一　　　　　榴花戏猫图二
　　朱樱碧李图一　　　　　踯躅戏猫图二
　　绣缨长春图一　　　　　黄葵鸂图二
　　踯躅雀竹图一　　　　　拒霜鹭鸶图一
　　拒霜野雉图三　　　　　芙蓉野鸡图一
　　写生芙蓉图一　　　　　芙蓉竹鸡图一
　　拒霜寒菊图二　　　　　芙蓉铜觜图一
　　葵花引禽图一　　　　　葵花戴胜图一
　　蓼岸秋图一　　　　　牵牛绣缨图一
　　写生花图一　　　　　荔子霜橘图一
　　写生红薇图一　　　　　蒲萄栗蓬图一
　　梅花双鹑图一　　　　　山茶绣缨图一
　　梅花山茶图一　　　　　山茶花图一
　　栗蓬木瓜图一　　　　　山茶双鹑图一
　　山茶小图一　　　　　山茶竹图二
　　早梅山茶图一　　　　　早梅锦鸡图一
　　写生果实图一　　　　　二色山茶图一
　　竹石戏猫图一　　　　　四季藂花图四
　　写生六花图一　　　　　四季相属图一
　　写生杂花图一　　　　　牡丹猫图一
　　石榴梨图一　　　　　　太平花图一
　　月季花图一　　　　　　杂花图十四
　　写生花图三　　　　　　春花图一
　　锦棠图四　　　　　　　杏花图一
　　牡丹图六　　　　　　　芍药图二
　　萱草图一　　　　　　　梅杏图一
　　瓜桃图一　　　　　　　拒霜图一
　　葵雉图一　　　　　　　山茶图一
　　梅雀图一　　　　　　　梨柿图一
　　柿栗图一　　　　　　　果子图一
　　秋图一　　　　　　　萱葵图一
　　杂果图二　　　　　　　羣花图四
　　醉猫图一　　　　　　　鸂图一
　　乳猫图一
　　易元吉字庆之长沙人工花鸟蜂蝉岸然自得及见赵昌画乃曰世不乏人遂欲以古今所未到者驰其名而用力于獐鹿猿狖焉尝防荆湖间深入万守山百余里观峰峦林木之异境留宿山家动经累月又于所居舍后疏凿池沼多置乱石丛花疏篁折苇杂诸水禽伺其动静防息之态以资画意治平甲辰嵗景灵宫建孝严殿召元吉画迎厘斋殿御扆复命画百猿图于开先殿之西庑诏中贵人领其事供给优厚才写十余猿而元吉卒画之传世者
　　写生玻璃盘时果图一
　　写生木瓜花山鹧图一
　　海棠花山茶戏獐图二
　　写生紫丁香花图一　　　牡丹鹁鸽图一写生紫竹戏猿图一　　　芍药鹁鸽图二
　　写生折枝花图四　　　　梨花山鹧图一
　　太湖石孔雀图四　　　　夏景戏猿图一
　　盗果子母猿图一　　　　夏景猿獐图三
　　引雏戏獐猿图二　　　　夏景戏猴图二
　　写生太平花图一　　　　瓶花孔雀图二
　　写生木瓜花图一　　　　秋景獐猿图四
　　写生藤墪猫图一　　　　秋景戏猿图一
　　秋景鹭鸶图一　　　　　湍流双猿图二
　　娑罗花孔雀图一　　　　芦花羣猿图一
　　山茶马鹿图一　　　　　山茶孔雀图二
　　山茶戏猿图二　　　　　众禽噪虎图二
　　花枝翎毛图一　　　　　四兽羣居图二
　　三生羣戏图二　　　　　羣猿戏蜂图二
　　四生防雏图四　　　　　獾猿羣戏图二
　　獐猿羣戏图一　　　　　窠石獐猿图二
　　窠石杂猿图二　　　　　窠石山鹧图二
　　写生蒲桃图一　　　　　写生石榴图二
　　写瑞牡丹图一　　　　　写生杂菜图三
　　写生枇杷图二　　　　　写生南果图一
　　写生芍药图一　　　　　写生月季图一
　　写生双鹑图一　　　　　写生笼鹌图一
　　写生戏猫图三　　　　　小景獐猿图一
　　小景獐鹿图二　　　　　小景戏猿图四
　　小景羣獐图二　　　　　猿猴惊顾图二
　　子母戏猫图一　　　　　戏猿视猴图二
　　子母戏猴图二　　　　　枇杷戏猿图二
　　子母戏猿图二　　　　　山林物性图二
　　竹石獐禽图二　　　　　栗枝山鹧图一
　　鸡冠戏猫图一　　　　　竹石双獐图二
　　青菜鼠狼图一　　　　　竹梢小禽图一
　　双猿戏蜂图二　　　　　藤墪睡猫图一
　　山槲雀鹿图一　　　　　竹石獐猿图一
　　写生山茶图一　　　　　窠石猿图二
　　写生花图一　　　　　　写生鹤图一
　　写生獐图一　　　　　　写生麋图一
　　栗蓬猿图一　　　　　　子母猴图四
　　子母獐图二　　　　　　子母犬图一
　　引雏獐图二　　　　　　写生菜图二
　　折枝花图一　　　　　　金丝猿图一
　　小景图二　　　　　　　四生图二
　　五瑞图一　　　　　　　百猿图八
　　百禽图四　　　　　　　羣獐图八
　　双獐图二　　　　　　　四猿图六
　　双猿图二　　　　　　　羣猿图二
　　戏猴图二　　　　　　　獐猿图六
　　狨猿图二　　　　　　　老猿图一
　　獐猴图三　　　　　　　獐石图三
　　戏猫图一　　　　　　　猿猴图四
　　戏獐图三　　　　　　　獾猿图二
　　槲獐图一　　　　　　　碎金图四
　　堆金图一　　　　　　　俊禽图一
　　鸡鹰图一　　　　　　　孔雀图四
　　雏鸭图一　　　　　　　架鹞图一
　　睡猫图一　　　　　　　花雀图一
　　梅花图一　　　　　　　猿图二
　　崔白字子西濠梁人工画花竹翎毛体裁清赡作用疏通虽以败荷鳬鴈得名然于佛道人物山林禽兽无不精絶熙宁初奉诏与艾宣丁贶葛守昌画垂拱殿御扆鹤竹各一扇而白为最补图画院艺学白性疎嬾固辞执事上命特免防同差遣非御前有防毋召葢异恩也画之传世者
　　垂拱御扆夹竹海棠鹤图一
　　贺知章游鉴湖图一　　　蟠桃山鹧图一
　　竹石槐鹩儿图二　　　　杏竹家鹅图二
　　湖石风牡丹图一　　　　杏花双鹅图二
　　春林山鹧图一　　　　　杏竹黄莺图三
　　杏花春禽图一　　　　　牡丹戏猫图二
　　落花双鹤图二　　　　　飞鹰双鹅图二
　　荣荷鹭鸶图二　　　　　落花流水图四
　　荷花家鹅图一　　　　　荣荷家鹅图二
　　秋塘双鹅图二　　　　　江山风雨图三
　　白莲双鹅图二　　　　　秋陂鹘图二
　　秋峯野渡图三　　　　　秋塘羣鹅图三
　　秋塘双鸭图二　　　　　秋荷羣鸭图一
　　秋荷双鹭图二　　　　　秋荷野鸭图四
　　秋塘鸭鹭图三　　　　　秋鹰奔图三
　　秋浦家鹅图二　　　　　蓼岸鸭图一
　　烟汀晓鴈图四　　　　　败荷羣鳬图三
　　败荷竹鸭图二　　　　　烟波鹭鹘图二
　　芦塘野鸭图二　　　　　风烟鹭鸶图一
　　芦岸防鹅图二　　　　　蓼汀羣鳬图一
　　水荭鹭鸶图二　　　　　槲窠山鹧图一
　　丛竹百劳图二　　　　　秀竹画睂图二
　　烟波羣鹭图二　　　　　菡萏双鹅图二
　　槲竹鹩子图二　　　　　柘竹鹩子图一
　　古木戴胜图二　　　　　箨竹戴胜图二
　　侧石丛竹图一　　　　　竹梅鸠子图一
　　墨竹鸲鹆图四　　　　　墨竹猴石图二
　　墨竹野鹊图二　　　　　水墨雀竹图一
　　水墨野鹊图二　　　　　林樾獐猴图三
　　临水羣猴图一　　　　　俊禽逐图二
　　山林沐猴图二　　　　　雪芦双鴈图三
　　风波烟岚图三　　　　　雪景才子图一
　　密雪鹘图一　　　　　雪芦寒鴈图三
　　雪竹山鹧图三　　　　　雪塘鸓鸭图二
　　雪荷双鹅图二　　　　　雪竹双禽图二
　　雪竹双鹩图二　　　　　雪景山青图二
　　修竹雪鸭图二　　　　　梅竹雪禽图二
　　雪塘荷莲图二　　　　　梅竹寒禽图二
　　寒塘雪霁图二　　　　　观鹅山水图一
　　观音菩萨像一　　　　　渡海天王图二
　　惠庄观鱼图一　　　　　谢安东山图二
　　子猷访戴图一　　　　　襄阳早行图一
　　水石獐猿图二　　　　　秋荷家鹅图一
　　杏花鹅图四　　　　　　拥花鹅图三
　　戏水鹅图一　　　　　　写生鸡图二
　　雪鴈图十三　　　　　　杏花图一
　　秋荷图二　　　　　　　秋图一
　　竹图一　　　　　　　芦鸭图一
　　秀竹图二　　　　　　　笋竹图二
　　风竹图二　　　　　　　藂竹图二
　　竹石图二　　　　　　　脩竹图四
　　紫竹图二　　　　　　　墨竹图二
　　皂雕图二　　　　　　　宿鹘图二
　　十鴈图三　　　　　　　六鴈图二
　　林獐图一　　　　　　　松獐图一
　　戏猿图一　　　　　　　苍图一
　　双獐图一　　　　　　　獐猿图一
　　雪禽图二　　　　　　　雪图一
　　雪鹰图一　　　　　　　雪鸭图一
　　雪竹图二　　　　　　　采莲图二
　　罗汉像六　　　　　　　竹图二
　　崔慤字子中白之弟官左班殿直亦善花鸟笔法规模与白相似画之传世者
　　桃竹鹭鸶图二　　　　　杏竹山鹧图二
　　杏竹野雉图一　　　　　榴花黄莺图四
　　梨花锦鸡图三　　　　　夹竹海棠图二
　　栀子野鸡图二　　　　　秀竹黄鹂图二
　　榴花白鹇图三　　　　　黄榴双图一
　　花竹百劳图二　　　　　葵花双兔图一
　　葵花鼠狼图一　　　　　秋鹰搏图二
　　秋荷野鸭图三　　　　　秋荷家鹅图一
　　双禽秋图二　　　　　拒霜野鸭图四
　　梅竹双禽图三　　　　　雪竹寒鴈图一
　　雪鸭山鹧图二　　　　　寒芦雪鹜图二
　　雪竹山鹧图二　　　　　写生双鹑图二
　　戏猿山鹧图二　　　　　渚莲图一
　　夏溪图四　　　　　　　槿花图一
　　芦鴈图三　　　　　　　山茶图一
　　羣鸠图二　　　　　　　苍图一
　　艾宣钟陵人花竹翎毛别是一种风格尤喜画鹌鹑以此得名于世分写垂拱殿御扆
　　丁贶濠梁人善画花鸟分写垂拱殿御扆
　　葛守昌开封人官图画院祗工画花竹翎毛兼长草虫蔬果分写垂拱殿御扆
　　王晓泗州人画藂棘鹰鹞师郭干晖亦善写人物笔法古拙为世所称见李成读碑图
　　刘常金陵人工画花竹得名江左居家治园圃植羣卉游息其间每得意则吮墨挥毫顷刻数纸染色不用丹铅衬贴惟匀调深浅一染而就米海岳谓刘常所学不减赵昌画之传世者
　　写生杏花图一　　　　　桃花图一
　　木瓜花图一　　　　　　六花图一
　　刘永年字公锡本彭城人徙开封遂家焉喜读书晓兵法勇力过人兼善丹青写鸟兽虫鱼出人意表尤善释道鬼神得贯休之遗法所用笔不择纤毫细管狼颖鼠须当其兴至即垩帚亦可此则画家所不能也官至崇信军节度使画之传世者
　　写生家鹅图一　　　　　水墨双鸽图一
　　水墨茄菜图一　　　　　写生图一
　　水墨獾图一　　　　　　柳穿鱼图一
　　牧放驴图一　　　　　　写木星像一
　　花鸭图四　　　　　　　家鹅图三
　　双鹅图五　　　　　　　鹰图一
　　角鹰图一　　　　　　　芦鴈图四
　　羣鸡图一　　　　　　　卧乌图一
　　松鹘图一　　　　　　　秋图二
　　墨竹图二　　　　　　　夀鹿图一
　　呉元瑜字公器开封人师崔白画花鸟山水人物描法细宻傅染鲜润大变唐末五代及宋国初之法而自成一家晩年求画者多日不暇给乃取他画或弟子所摹者加以印章缪为己笔与之真赝固可辨也官至合州团练使画之传世者
　　林檎花防春莺图一　　　写生牡丹图一栀子乌头白颊图一　　　桃花黄鹂图一
　　四方七宿星像四　　　　绯桃卧乌图一
　　玳瑁红荔子图一　　　　杏花野鸡图三
　　钗头红荔子图一　　　　杏花锦鸠图一
　　四季角金睂图一　　　　黄莺饼桃图一
　　榴花金翅儿图一　　　　柏梢饼桃图一
　　木瓜花孔雀图一　　　　杏花鸂图二
　　金林檎碧鸡图一　　　　杏花会禽图二
　　海棠游春莺图一　　　　梨花鹭鸶图二
　　金林檎山鹧图一　　　　梨花孔雀图五
　　瑞香四胜儿图一　　　　梨花鸠子图三
　　虎皮红荔子图一　　　　梨花黄莺图一
　　松梢杏花图一　　　　　林檎杜鹃图二
　　海棠山鹧图一　　　　　海棠鸠子图一
　　海棠黄莺图二　　　　　李花鹦鹉图二
　　碧桃山鹧图二　　　　　栁塘鸂图二
　　木瓜双禽图一　　　　　葵花鹭鸶图四
　　榴花碧鸡图一　　　　　葵花白鹇图四
　　秋汀落鴈图二　　　　　秋汀野鸭图二
　　鹅汀秋晚图二　　　　　榠楂孔雀图一
　　芙蓉鸳鸯图二　　　　　风烟鹭鸶图二
　　平沙落鴈图一　　　　　败叶家鹅图二
　　风竹山鹧图二　　　　　雪竹鹩子图一
　　雪江行旅图一　　　　　雪竹山鹧图二
　　雪芦寒鴈图一　　　　　雪竹綉缨图二
　　藂竹雪禽图四　　　　　梅竹雪雀图二
　　竹梢梅花图一　　　　　雪竹双禽图三
　　梅花山鹧图三　　　　　雪梅寒鴈图二
　　江梅落鴈图二　　　　　梅竹双禽图一
　　梅花山鹧图一　　　　　山茶鹩子图一
　　雪梅山鹧图二　　　　　水竹鸂图三
　　紫芥戏猫图一　　　　　子母戏猫图一
　　水墨雪竹图一　　　　　鄜梨百劳图一
　　方红荔子图一　　　　　粉红荔子图一
　　写生香桂图一　　　　　朱柿荔子图一
　　琼花孔雀图一　　　　　柘竹紫燕图一
　　牛心荔子图一　　　　　蚶殻荔子图一
　　真珠荔子图一　　　　　丁香荔子图一
　　十一曜像十四　　　　　陶潜夏居图一
　　水月观音像一　　　　　写徐神翁真一
　　观音菩萨像一　　　　　烟寺晚钟图一
　　水阁闲碁图一　　　　　杏花鸠子图一
　　释迦佛像一　　　　　　春禽图一
　　观音经相一　　　　　　春江图一
　　玩珠龙图一　　　　　　夏岸图一
　　荣荷图一　　　　　　　秋塘图一
　　白莲图二　　　　　　　秋汀图一
　　雪禽图二　　　　　　　冬林图一
　　雪鴈图二　　　　　　　雪鸭图二
　　孔雀图二　　　　　　　鹑鹞图二
　　落鴈图二　　　　　　　流英图二
　　天尊像一　　　　　　　駉牧图一
　　真武像一　　　　　　　六马图一
　　瑶池图三　　　　　　　考牧图一
　　番族图一
　　赵令穰字大年宗室也潜心经史寓意丹青画雪景似王维汀渚水禽皆有别致又学东坡作小山丛竹思路极佳所少者苍老之笔葢早嵗防戏翰墨兴到即成故耳歴官崇信军节度使开府仪同三司追封荣国公画之传世者
　　墨竹双雀图二　　　　　柘竹双禽图二
　　四景山水图四　　　　　溪山春色图一
　　夏溪行旅图一　　　　　秋塘羣鳬图一
　　寒滩宻雪图一　　　　　江汀集鴈图一
　　水墨鸲鹆图一　　　　　怪石筠柘图一
　　小景图一　　　　　　　风竹图一
　　雪江图一　　　　　　　雪庄图一
　　逺山图一　　　　　　　访戴图一
　　赵令庇亦宗室师文同画墨竹落笔如有神助官至衡州防御使画之传世者
　　墨竹图四
　　刘梦松江南人以水墨作花鸟浅深之际姿致天然虽彩绘无以加也兼工墨竹画之传世者
　　雪鹊图二　　　　　　　防竹图一
　　文同字与可梓潼永泰人善画墨竹海内无不知其名者具潇洒之姿逼檀栾之秀疑风可动不笋而成洵竒笔也尤喜于素屏髙壁作古槎老枿振臂一挥而众美备焉他人终日经营无以过也官至司封员外郎秘阁校理画之传世者
　　疎竹生青壁图一　　　　古木修筠图二
　　水墨竹雀图二　　　　　着色竹图一
　　折枝墨竹图一　　　　　墨竹图四
　　李时敏字致道成都人时雍之弟也工大字善丹青又善弧矢虽百发未有不破的者官止朝请郎画之传世者
　　诗意图二
　　阎士安陈国宛丘人家世业医性躭翰墨作荆槚枳棘荒崖断岸鱼虾蒲笋皆极精妙尤善墨竹枢宻王武恭公徳用见而异之奏补国子四门助教画之传世者
　　墨竹图一　　　　　　　折枝墨竹图二
　　梁师闵字循徳开封人以防补右班殿直能诗善画下笔如素习者长于花竹翎毛官至忠州刺史画之传世者
　　栁溪新霁图一　　　　　芦汀宻雪图一
　　梦休江南开士也喜交画史之絶艺者遇一佳画必重价购之学唐希雅作花竹禽鸟神情酷似画之传世者
　　风竹图十四　　　　　　笋竹图七
　　丛竹图六　　　　　　　雪竹图一
　　雪竹双禽图一
　　郭元方字子正开封人善画草虫信手挥毫俱有生态尽得蠉飞呜跃之状为当时士大夫所喜官至内殿承制画之传世者
　　草虫图三
　　李延之善画虫鱼草木尤长于写貌不堕近时积习官止左班殿直画之传世者
　　写生草虫图十　　　　　金沙防鱼图一
　　双鹤图一　　　　　　　双蟹图一
　　双獐图一　　　　　　　喓喓图一
　　写生折枝花图一
　　王瓘字国器河南洛阳人工画释道人物深得吴法世谓之小吴生武宗元评瓘画理精深设色清润近人罕有其比子端能绍家学
　　王蔼开封人学吴生画佛像人物能尽其妙尤工写真官翰林待诏
　　赵光辅耀州华原人工画佛道人物兼精蕃马笔锋劲利谓之刀头燕尾传世者
　　天山飞骑图一
　　高益涿郡人工画道释神鬼蕃汉人马用笔重傅色轻变通随时不拘一辙
　　孟显字坦之安化华池人画佛道鬼神人马屋木笔无留滞态有余闲格法与陈用智相似
　　张昉字升卿汝南人宗吴生画佛道人物用意深至运笔敏速
　　王端字子正山东人瓘之子喜读书工山水人物花竹専师闗同喜画滹石溅水蟠根古木奇幻出人意表亦善墨竹髣髴唐希雅生竹情状而为之故能擅名当代尤长于写真而画鉴谓端笔致古拙描法不秀未知所指也画之传世者
　　匡庐布图一　　　　　悬崖松栝图一
　　溪山雨霁图一　　　　　墨竹图二
　　厉昭庆建业人工佛道人物尤善画观音衣褶生熟悉能分别前辈殆不及也授图画院祗
　　王兼济洛阳人工画释道鬼神学吴道子
　　髙文进蜀人从遇之子工画佛道兼学曹吴笔力雄健着色鲜润官翰林待诏
　　赵元长字虑善蜀人工画释道人物兼善翎毛授图画院艺学
　　赵元亨字彦徳开封人善道释人物长于屋木多写京城市肆车马桥梁诸景
　　孙懐説安定灵台人善道释人物乗兴落笔境遇自然评者谓之气局宏整理致深逺优入吴生阃奥
　　南简平凉人性简傲间居独处以画自娱工释道人物而传世絶少
　　王道真字榦叔蜀郡新繁人画释道人物兼工屋木为画院祗
　　陈士元开封人初名允喜丹青尤喜王士元笔法遂改其名至于屋宇车骑人物士女及亭台景物湖石芭蕉之类信与士元无异也画之传世者
　　华清夜防图一
　　王拙字守拙河东人工画佛道人物虽笔致纵逸而往往失之卑弱
　　王居正拙之子画法亦似其父工写士女专师周昉得其艳冶之态然精宻有余而气韵不足画之传世者
　　调鹦鹉士女图一　　　　緑牕蕉雨图一
　　叶进成江南人工画人物士女设色清润颇得阎令之秘
　　燕文贵吴兴人籍军中工画山水人物兼写舟船初学河东郝恵而不専用师法自成一家细宻清润处极可爱求其骨气无有也画之传世者
　　舳舻济江图二　　　　　平乗图一
　　横槊赋诗图一　　　　　渔舟图二
　　万里风帆图一
　　叶仁遇江南人进成族弟工画人物多写江表市肆风俗田家人物
　　毛文昌字则之蜀人好画郊野邨堡人物造次逼真又为邨童入学图其行步动止拜立诵写事事入神画之传世者
　　春社醉归图一　　　　　邨童入学图一
　　商训善弹琶琶工画山水笔势勾斫山石少皴颇失之拙本师范寛画评云学闗同
　　黄懐玉华原人有足疾时人目为跛子间亦自署其画学范寛颇得意笔势孤特岩峤幽深树木皴削人物清丽尝见一本纯雅可爱而传世者往往不足观岂有赝笔耶画之传世者
　　幽涧鸣泉图一　　　　　暮山图二
　　千岩耸翠图二　　　　　秋林图二
　　山牕觅句图一
　　纪真亦学范寛而失之畧
　　刘永开封人工山水初师僧徳符画松石后见闗同画遂弃其学専法闗氏意致笔墨皆得其真
　　李隐五原人善画山水其势峻拔截空而立复有平逺之致止以焦墨皴淡全无勾斫
　　厐崇穆字寄和右北平人工画山水能为羣峰列岫烟云聚散之象大中祥符间授以画院祗辞不就职
　　曹仁希字企之毘陵人善画水惊涛怒浪万流曲折以至轻波细溜皆于一笔中分浅深之势用意甚深古今无二
　　裴文睍开封人景祐中画院待诏工画水牛骨气老到劄渲谨宻亦一代佳手然形似之闲古意不足
　　龙章字公绚京兆人沉静好古居恒冠带善画道释亦工虎尤长于装染
　　冯清陜州防乡人天禧中入图画院善画槖駞兼工画虎画之传世者
　　雕虎啸风图一
　　韩拙字全翁南阳人工画山水窠石有山水纯全集行于世
　　荀信江南人工画龙水天禧中翰林待诏
　　吴懐江南人　吴进俱善龙水
　　李用及开封人善画马得韩干笔意人多称之亦工鬼神宗吴生
　　张翼豳州人善画蕃马及人物师赵光辅得其笔法但写蕃族面目多类汉人于体为失
　　辛成本军籍工画虎有气骨
　　陶裔京兆鄠人工画花鸟精于写生其设色之妙与黄筌相近官翰林待诏
　　冯进成江南人工画犬思致精巧尤善渲染
　　解防中幼时为南唐翰林司艺咸平中年八十余犹在画院善写雪竹有嵗寒之节但间缀翎毛颇失位置耳
　　毋咸之江南人善画鸡毛色明润顾盼生姿
　　傅文用开封人画花鸟似黄筌尤精野雉鹑雀能辨四时毛采
　　李茂善画人物清丽得中
　　夏侯延祐字景休蜀人工画花鸟师黄筌傅彩有法官图画院艺学
　　刘文惠善画花鸟傅彩亦工而气韵稍弱
　　王友字仲益汉州人师赵昌画花果不由笔墨専尚设色得其芳艳之态若以拟昌终乏润泽
　　牛戬字受禧河内人尝为佑圣宫道士画翎毛多信笔直下寒雀雉鸠各尽其态虽枳棘不甚高古而笔墨豪纵亦颇不俗
　　李雄北海人工画佛道鬼神同时罕有其比
　　蔡润建康人工画舟船及江河水势官图画院待诏吕拙开封人工画楼观天禧初营玉清宫奉诏画郁罗萧台様称防授翰林待诏不受愿为本宫道士因赐紫衣所画屋木楼台甚妙又能映带开阖但人物太繁耳画之传世者
　　属玉观图一
　　刘文通开封人善画楼观干兴中为画院艺学
　　宋澥长安人湜之弟善画山水林石
　　赵云子善画道像尝于青城山丈人观画诸仙事迹一时名手罕有及者
　　袁仁厚工杂画师李文才
　　郝处江南人工画佛道鬼神兼长写貌
　　顾洪祝工画人物






　　绘事备考卷五中
<子部,艺术类,书画之属,绘事备考>
　　钦定四库全书
　　绘事备考卷五下
　　湖广按察使王毓贤撰
　　宋
　　高怀节文进长子至道中为翰林待诏长于屋木颇有父风
　　童仁益字友贤蜀郡人工画道释尊像不由师授出自天资笔力劲健类孙知微画之传世者
　　采芝仙女图一　　　　　采药仙人图一羣真朝元图一
　　钟文秀开封人官翰林待诏工画山水人物师关同田景庆阳人工画人物
　　李元济太原人工画道释人物学呉道子
　　王易鄜州人亦工道释人物与李元济齐名
　　陈坦晋阳人善画人物凡写田家风景尤为体贴张宗古工山水
　　李八师卭州人写道门尊像神采渊穆当时无与俦者曾为道士师厉归真
　　刘道士建康人工画佛道鬼神笔力遒劲尤善山水师董源画之传世者
　　夜摩天宫图一
　　丘讷河南洛阳人工画山水师许道宁笔力不逮而用墨过之
　　郝锐工画山水
　　梁忠信开封人景祐中为画院祗候工山水体近高克明而笔墨差嫩又寺宇微繁栈道太复亦一失也画之传世者
　　雪霁运粮图一　　　　　栈道图一
　　危栈避车图一
　　李宗成鄜畤人画学李成特工山水破墨润媚取象幽竒林麓江尤为尽善评者谓得李成之风
　　董赟颍川长社人工画山水寒林志学精勤笔锋豪健但取类近俗立格非高
　　侯封邠州人为图画院学生工画山水寒林师许道宁而不能及格然笔墨调润亦郭熈之亚也
　　符道隠长安人画山水寒林学无师法多出己见当其合作大有可观
　　刘赞蜀人工画花鸟龙水韵致兼美
　　李符襄阳人工画花卉体近黄筌而丹青雅澹别是一种风格惟翎毛骨气彼此互有得失画之传世者
　　牡丹黄莺图一　　　　　桃花山鹧图一写生折枝花图一
　　李怀衮蜀人工画花鸟取法二黄时名亚于夏侯延祐李吉开封人画花鸟学黄筌为画院艺学
　　侯文庆开封人工写草虫及画蔬菜体尚精谨殊乏生气官翰林待诏
　　董祥开封人工画花卉尝写璢璃瓶中折枝杂花人皆宝爱竞求之而不可得
　　李祐河内人工画花鸟
　　卑显工画马有韩干之风笔力劲健干兴中为翰林待诏
　　张戡瓦桥人工画蕃马葢其所居逼近燕山故能得牧人形容之妙与衣折衔勒之情也画之传世者
　　蕃族移营图一　　　　　较猎图一
　　秋原卓帐图一
　　丘士元工画水牛形似之外别有意趣
　　胡九龄绛州人工画水牛笔弱于裴文睍而生动过之好写临水倒影牧放诸图时人推重
　　包贵宣城人善画虎名闻逺近号为老包其子鼎虽传父业抑又次焉
　　任从一开封人庆歴中翰林待诏工画龙水海鱼为当世所称许画之传世者
　　沧溟龙化图一　　　　　戏龙图二
　　敎子升天图一
　　戚文秀工画水笔力调畅墨气清润写清济灌河图自边际起一笔贯注于波浪之中长逾五丈而起伏洄沍不失次序当时以为絶笔又画鉴载常州佛寺后壁有徐友画水亦名清济灌河起止一笔至四十丈曲折得法愈看愈竒始信天地间絶技未尝无对也画之传世者
　　摹嘉陵江水图二　　　　清济灌河图一
　　路衙推忘其名善画鱼体致纯古
　　刘仲怀山阴人元祐中徙居诸暨善画墨竹笔法师文湖州
　　蒲永升成都人性嗜酒善画水东坡阅其画谓有阴风袭人毛发洒淅
　　何霸工画船水时名甚着画之传世者
　　三峡放舟图一
　　支选天禧中为画院祗候善画太平车尝写酒肆边绞缚楼子有分疏界画之玅
　　赵裔工杂画兼善释道人物学朱繇傅彩极精亦工花鸟有十现老君像苏达挐太子变相
　　高怀宝怀节之弟画花鸟草虫蔬果悉臻妙境与兄同为画院祗候高氏自道兴至此四世皆以画名延誉无穷是可传矣画之传世者
　　佳蔬图二　　　　　　　杏林春燕图一草虫图二
　　邓隠梓州人工佛像鬼神山水花鸟
　　张敦礼汴梁人尚哲宗永福公主为驸马都尉有词采能文章画人物树木竝仿顾陆而笔法紧细神气如生戚畹才名无能出其右者歴官武宁军节度使卒赠太师画之传世者
　　千章夏木图二　　　　　醉仙图一
　　孤云罥树图一　　　　　醉僧图一
　　高士听松图二　　　　　归樵图一
　　石涧横琴图二　　　　　渔乐图一
　　捕鱼图一
　　程坦善杂画松竹虽佳而人物颇俗米元章至谓茶坊酒肆间物槩可知矣
　　赵叔盎字伯充善画马
　　赵士字明发读书能文兼工绘事有高轩过图赵士衍长于着色山水秀润平逺
　　赵士安长于墨竹不仿川谱好画筀箊筼筅诸种竒袤尽致一洗画家积习已上四人皆宗室也
　　苏轼字子瞻自号东坡居士蜀之眉山人高名大节照耀今古经济文章之外游戯翰墨所写枯木枝干虬屈无端倪石皴亦竒怪如其胷次盘郁也作墨竹从下一笔直起至顶或问何以不分枝节笑曰竹生时何尝逐节发露耶昔文与可谓吾墨竹一派今在徐州自信此言不诬非尔所知也然其运思清拔英风劲气时来逼人使人应接不暇恐非与可所能拘制又尝作寒林图以书告王定国曰吾近画得寒林已入神品求诸前人或不多得其胷臆宏放如此而兰陵吴世将家见所画蟹毛介琐屑曲跪芒缕无不备具岂即从心不逾矩之道乎饮酒不一蕉叶落笔多在醉余天才仙骨固非俗所可测矣画之传世者
　　折枝墨竹图五　　　　　枫江芦竹图二
　　折枝风竹图三　　　　　湖石新篁图一
　　写生墨竹图二　　　　　墨竹图二十二
　　竹石图九　　　　　　　寒林图一
　　米芾字元章世居太原后徙吴中人物萧□被服喜效唐人所与游者皆名流韵士尝曰李伯时病手后余始作画李师吴生而不能去其习气余故以高古胜之不使一笔入吴生窠臼也每与伯时论分布次第因作王子敬书练裙图又谓山水一法古今相袭殊乏出尘之格乃信笔写之多取云蓬勃树木蓊郁为主而不尚细密有求者只作小幅不为大图人茍得之如获至宝初为太常博士知常州以书画学博士征赐对便殿擢礼部员外郎复知淮阳军画之传世者
　　天陵偃松图二　　　　　松石图二
　　松林寒翠图一　　　　　云山图四
　　南山早梅图一　　　　　春山图一
　　东篱寒菊图一　　　　　雨耕图一
　　风竹图二
　　晁补之字无咎济北人善山水而特工于摹写每一图成必自题诗其上不读其诗不知其为临笔也元祐间为吏部郎中后以事谪监信州酒税张天觉当国荐之起知泗州卒画之传世者
　　江天浩荡图一　　　　　天王图一
　　水国秋清图一　　　　　瘦木图二
　　添设莲社图四　　　　　枯枿图二
　　摹侯翼龙树菩萨图一
　　摹关同苍松怪石图一
　　摹周昉春原草树图一
　　摹李成古壁垂藤图一
　　摹卫贤万壑湍流图一
　　摹易元吉孤松戏猿图一
　　晁说之字以道少慕司马温公之为人自号景迂年未三十东坡以著述科荐之为著作佐郎歴官中书舍人东宫詹事善山水兼工花鸟黄山谷每见其画未尝不命笔题赞也与兄无咎齐名画之传世者
　　黄叶邨庄图一　　　　　寒山冻云图一雪滩落鴈图一
　　张舜民字芸叟自号浮休居士歴官礼部侍郎生平嗜画品题精确亦能自作山水画之传世者
　　秋林落照图一
　　刘泾字巨济简州人中进士第歴官太学博士终职方郎中善写林石槎竹笔墨狂逸体制清拔画之传世者
　　疎林巨石图一　　　　　虬松图二
　　修竹含图一　　　　　窠石图一
　　筀竹图一
　　苏过字叔党坡公之季子也元祐中公知杭州叔党年十九预计偕七年公为兵部尚书任承务郎后公谪英州贬儋州移亷永二州叔党皆侍行季父滦城公毎称其孝友平生禁锢三十年晚除中山倅而卒善作怪石藂篠绰有父风又能出新意写山水依岩多屋远水多纹并以焦墨为之此最竒之笔也画之传世者
　　太湖石藂竹图一　　　　雪竹图一
　　寒梢拂云图二　　　　　石笋图二
　　春泉玉澑图一　　　　　茂林图一
　　梅花书屋图一　　　　　秋林图一
　　折枝竹图二
　　宋子房字汉杰郑州荥阳人少府监选之子复古之犹子也官至正郎坡公跋其画谓不古不今间出新意为之不已当复远过前人所着画法六论极其精到汉杰固贤士不独以画取也画之传世者
　　江皋秋色图二　　　　　枫林图一
　　秋牕晓读图一
　　程堂字公明睂州人举进士为驾部郎中善画墨竹宗文湖州而独臻其奥画之传世者
　　写峨睂山菩萨竹图一　　苦竹图一
　　鳯尾竹图二　　　　　　雨竹图一
　　象耳竹图一　　　　　　紫茄图二
　　紫竹图一　　　　　　　紫芥图二
　　风竹图一
　　范正夫字子立颍昌人文正公诸孙徳孺之子长于水墨杂画标格清秀画之传世者
　　访戴图一　　　　　　　鹡鸰图一
　　竹石图一
　　顔博文字持约徳州人登政和八年进士善画罗汉笔法位置如李伯时亦工水墨画之传世者
　　十六大阿罗汉像十　　　罗汉图二
　　听经罗汉图四　　　　　雪岭图一
　　闲云出岫图一　　　　　野水图一
　　长隄疎柳图一
　　任谊字才仲宋复古之甥也善丹青平生所经佳山水处必防毫吮墨寓诸图画傅染笼淡清润可喜初仕协律郎后为澧州通判画之传世者
　　南北江山图二　　　　　红兰图一
　　斗山市图一　　　　　兰竹图二
　　松溪深日图一　　　　　兰石图一
　　空谷幽兰图四　　　　　溪桥图一
　　杏梁归燕图一　　　　　江心寺图一
　　丹山翔鳯图二　　　　　四更山吐月图一
　　李石字知几资州人少负才名既登第左史赵逵荐为太学博士直道径情不附权贵出领石湖敎职从学之士几数千人蜀学之盛于斯为极倅成都日时作小笔风致恬畅兴寄宏远葢人品既高虽游戏亦具骨力也画之传世者
　　峨睂古雪图一　　　　　蜀江春涨图一
　　林生者逸其名杭州人善画禽鸟尤工于鴈米元章谓其画可并徐熈而在艾宣张泾之右南唐以来无此手也画之传世者
　　江鴈图二　　　　　　　芦鴈图二
　　水禽图二　　　　　　　鴈阵图二
　　林禽图一
　　宝觉大师画翎毛芦鴈皆有韵致
　　李甲字景元自号华亭逸人作枯笔翎毛别有竒趣但柯木未佳耳多倩名手补图遂成全璧苏东坡晁无咎题跋最多画之传世者
　　阿滥堆图一　　　　　　滩鴈图一
　　秦吉了图一　　　　　　喜鹊图一
　　鹁鸠图二　　　　　　　瑞鸠图二
　　鸜鹆图一　　　　　　　雪雀图一
　　周纯字忘机成都华阳人后依解潜久畱荆楚故亦自称楚人少为浮图弱冠游京师以诗画为佛事一时名士大夫多与之游山水师李思训衣冠师顾恺之佛像师李伯时又能画花鸟松竹牛马之属变态多端曲折咸妙画家写人物者必九朽一罢谓先以土笔扑取形似数加修改故曰九朽继以淡墨一描而成故曰一罢罢者毕事也独忘机不假乎此落笔便成而气韵生动每告人曰书画同一关捩善书者岂先朽而后书耶此葢卓识他人不能及也
　　高焘字公广沔州人自号三乐居士作小景山水清远静深一洗画工习气亦善花鸟兼精篆画之传世者
　　暮山凝紫图一　　　　　眠鸭图一
　　秋水蒹葭图一　　　　　睡鸭图二
　　寒林枯枿图一　　　　　衰柳图一
　　幽涧图一
　　僧徳正信州人登乙科为平江敎官弃而出家勅住江州圆通寺画松石人物专学龙眠亦善山水具有清致遇兴挥毫顷刻数纸有求之者无吝色或贵游宣索絶不与其傲岸如此画之传世者
　　峩嵋山图一　　　　　　佛光图一
　　灵鹫峯图一
　　道士李徳柔字晋之河东人徙居西洛喜读书丹青之技不学而能好画神仙故实葢夙因也尤工写貌其设色朱铅多用土石为之而世俗不能宣和中为凝神殿校籍画之传世者
　　冲虚至徳真人像一　　　大茅仙君像一写吴道元真人像四　　　二茅仙君像一
　　钟离权真人像一　　　　三茅仙君像一
　　韦善俊真人像一　　　　南华真人像一
　　孙思邈真人像一　　　　吕岩仙君像一
　　王子乔真人像一　　　　刘根真人像一
　　朱桃椎真人像一　　　　栾仙君像一
　　太上浩劫图一　　　　　陶仙君像一
　　苏仙君像一　　　　　　封仙君像一
　　寇仙君像一　　　　　　张仙君像一
　　谭仙君像一　　　　　　天师像一
　　徐知常字子中建阳人能诗善属文兼通道藏故画神仙事迹悉能究其本末自幼辞家入道宣和中为蘂珠殿侍晨
　　内侍童贯字道辅开封人游戏笔墨每作山林泉石人以为能官至太傅画之传世者
　　窠石图一
　　内侍刘瑗字伯玉开封人家多竒画尤能考订真伪百不失一放笔作云林泉石颇极潇洒之致官至通侍大夫赠少师画之传世者
　　临李成小寒林图一　　　秋景平远图一
　　秋云欲雨图一　　　　　色山高士图一
　　竹石小景图一　　　　　小景墨竹图二
　　墨竹图一　　　　　　　竹石图一
　　内侍梁揆字仲叙开封人善丹青花竹人物亦能画山水官至睿思殿侍直画之传世者
　　春山霁霭图一　　　　　莲溪渔父图一
　　内侍罗存字仲通开封人性喜画时作小笔山水清驶可喜虽身在禁林而浩然有江湖之思官至尚食局奉御画之传世者
　　秋江归骑图一　　　　　雪霁归舟图一
　　内侍冯觐字遇卿开封人少嗜丹青作江山四时之景各极其妙慕王晋卿笔墨临仿颇能乱真官至武翼大夫画之传世者
　　雨余春晓图一　　　　　江山春早图一
　　膏雨乍晴图一　　　　　薰风楼观图一
　　清夏潺湲图一　　　　　霁长景图一
　　南山茂松图一　　　　　江山晩兴图一
　　金风万图一　　　　　霜霁凝图一
　　霜秋渔浦图一　　　　　江山密雪图一雪霁羣山图一
　　曹氏宗室之妇也雅善花鸟无优柔软媚之习葢尝从宦苕霅游览既多妙得江山之助耳画之传世者
　　桃溪图一　　　　　　　雪鴈图一
　　柳塘图一　　　　　　　牧羊图一
　　蓼岸图一
　　内侍贾祥字存中开封人性工巧丹青之习尤其所长作竹石草木鸟兽楼观精采动人官至知内侍省事赠少师画之传世者
　　写生水墨家蔬图一　　　宣和玉芝图一
　　写生玉芝图一　　　　　湖石紫竹图三
　　写生竒石图七　　　　　寒林鸲鹆图一
　　春山楼观图一　　　　　春山嘉树图一
　　竹石文禽图二　　　　　戏猫图一
　　梵阁图一　　　　　　　小笔一册
　　藂竹图一
　　内侍乐士宣字徳臣祥符人善丹青初喜金陵艾宣画久而悟宣之拘窘乃舍其故步而一意为宏放之笔然敛才就法不失程度故能陵轹前軰取誉当时工写花鸟兼长水墨官至防州观察使赠少保画之传世者
　　银杏白头翁图一　　　　柏梢黄鹂图一
　　金林禽山鹧图一　　　　羣鳬戏水图一
　　水墨太平雀图一　　　　秋岸芦鹅图一
　　秋岸鸂图一　　　　　柘竹戴胜图一
　　梅竹雪禽图二　　　　　牡丹鹁鸽图二
　　秋塘双禽图二　　　　　菊岸羣鳬图一
　　古木防禽图一　　　　　蓼岸鸂图一
　　写生鸂图三　　　　　写生葵花图一
　　水墨秋塘图二　　　　　水墨竹禽图一
　　水墨松竹图二　　　　　水墨野鹊图一
　　水墨鸂图四　　　　　水墨山青图一
　　水墨杂禽图一　　　　　緑杨春雨图一
　　春岸听鹂图一　　　　　浮玉山图一
　　新柳图一　　　　　　　秋塘图三
　　晓莺图二　　　　　　　鹡鸰图一
　　练禽图一　　　　　　　雀竹图二
　　墨竹图一
　　内侍李正臣字端彦工写花鸟颇有生意官至文思院副使画之传世者
　　柘竹杂禽图一　　　　　鹌鹑图一
　　梅竹山禽图一　　　　　棘雀图一
　　写杂禽图一
　　内侍李仲宣字象贤少喜画窠石后乃工鸟雀饮啄动静悉能体防所乏者风韵耳官至内侍省供奉画之传世者
　　柘竹湖石图一　　　　　柘条雀图一
　　寒雀争梅图一　　　　　寒雀图一
　　僧居宁毘陵人喜饮酒酒酣輙戏墨作草虫笔致婉媚不耑求形似而往往入神画之传世者
　　草虫图四
　　僧择仁永嘉人善画松始集诸家名笔而学之久无所得一夕梦吞数百条龙遂臻化境每醉泼墨于绡绢粉壁之上醒后补足千态万状极其灵怪见者谓有神助画之传世者
　　万松寒翠图一　　　　　战龙松图一
　　墨松图二
　　吴僧继肇工画山水与巨然体格相类但峯峦稍薄高古不及画之传世者
　　晩山图一
　　僧仲仁防稽人寓衡州花光山以墨晕作梅如花影然葢妙于写意者也
　　刘明复善画山水专师李成官至龙图阁直学士蒋长源字永仲善着色山水山顶似荆浩山身似李成画松针如灵鼠尾大有生意石不甚工画之传世者凌霄花纒松图一
　　鄢陵王主簿逸其名长于花鸟写折枝花尤工东坡最爱之曽为题咏
　　李世南字唐臣安肃人善画山水寒林官至大理丞赵宗闵画墨竹黄山谷尝题之官至尚书郎
　　薛判官逸其名善墨竹
　　倪涛字巨济宣和中为都省检校善画草虫
　　文勋字安国善画山水官至太府寺丞
　　刘延世字王孟新喻人公是先生敞之犹子善写墨竹筑抱瓮堂为读书作画之所画之传世者
　　雪竹图二　　　　　　　箨龙风雨图一笋竹图一
　　王冲隠名持字正叔长安人画禽鸟竹棘师崔白靳东发字茂远工画人物好集古今忠孝之事写而为图又取汉唐以来谏诤名迹分为百事作百谏图当时无不赞诵官止州倅其子名咏字少张亦善山水画之传世者
　　出师表图二　　　　　　洗兵图一
　　平吴表图一　　　　　　谏猎图一
　　陈情表图一　　　　　　归马图一
　　止戈图一　　　　　　　修文图四
　　李颀字粹老工山水尝画晴峰图题诗其上以献坡公公喜次韵为答盛称笔法之妙
　　陈直躬高邮人工画禽鸟
　　朱象先字景初松陵人以善画驰名宣政间
　　张无惑善山水
　　何充苏州人工写貌大江以南无出其右者
　　睂山书生不详其姓氏作七才子入关图山谷谓人物各有情致非寻常传写所能及然摹仿虽密而闲远未至
　　雍秀才逸其名善画虫鱼
　　章友直字伯益善画蛇此种笔法从来未见讲求而友直独能尽其盘珊屈伸之状岂武之象别有所寓乎画之传世者
　　神出洛图一　　　　　十属图二
　　登伐鼋图一　　　　　灵蛇图一
　　枯桑语图一　　　　　镜蛇图一
　　常山率然图一　　　　　蛇医图一
　　负图图一
　　黄斌老潼川人少年登科官止戎倅善画墨竹弟彛字子丹亦画竹
　　刘明仲　黄与迪　杨吉老
　　已上三人皆善画竹流派同出文湖州
　　成生逸其名工画山水
　　张远字行之太原榆次人隠居山中善写山水画之传世者
　　三晋云山图一　　　　　寒山图二
　　滹沱冰合图一
　　张明远之侄亦以画山水得名
　　王元通沧州人工画山水专学李成为人豪迈笔势迅拔每画毕大声叫絶者必得意之作也画之传世者
　　野渡横舟图一　　　　　远山图一
　　风雨荷蓑图一　　　　　山家图一
　　白苹洲图一
　　闾丘秀才江南人逸其名长于画水无所师承而沧漭澄俱有妙理
　　乔仲常河中人工杂画人物师李伯时
　　孔去非汝州人长于小景清润典丽亦善写草虫蜂蝶竹雀画之传世者
　　草虫图四　　　　　　　百蝶图二
　　翠雀图二　　　　　　　林图一
　　溪山图一
　　刘松老字荣祖巨济之子书学米元章画学苏东坡皆能得其体势
　　王逸民永康人初为僧名绍祖诗画俱学周忘机而气韵悬絶惟草书学黄山谷僩然有得
　　冯久照字明逺汾州人流寓蜀中画山水初颇繁冗后遇郭熈之孙游卿为州守久照往学游卿尽以家学传之其格遂一变
　　刘履中字坦然汴人也善画人物笔势雄畅尤工仙佛鬼神画之传世者
　　羣仙谈道图一　　　　　采芝仙女图一
　　游行天王图一　　　　　钟馗击鬼图一
　　舞钟馗图一　　　　　　隠士图二
　　刘铨字真孺成都人工画山水尤精佛像落笔用墨与李道明无异而苍劲过之
　　李皓字云叟唐臣之孙避乱入蜀工画山水
　　张嗣昌字起之文与可外孙笔法既有所授墨气益自超卓每画竹輙乗醉大呼若得神助
　　卢氏许州人工画墨竹梅花
　　任粹才仲之侄工画着色山水
　　雍巘字幼山兴元人工画山水多作悬崖枯木云气蓊蔚之景墨梅尤佳
　　牟谷善写真元符中授翰林待诏
　　尹质蜀人工传写兼善杂画
　　欧阳开封人工传写
　　僧惟真嘉禾人工传写
　　僧元霭蜀人供奉仁皇寺善写貌
　　蔡肇字天啓丹阳人登进士第官至侍从画山水人物澹远明洁时作枯槎老树怪石奔湍皆有竒趣画之传世者
　　松路仙岩图一　　　　　山麓渔舟图一
　　雪陂钟馗图二　　　　　松下逍遥图一煎茶图一
　　程若筠宣和间太乙宫道士善画古木枯藤笔势陡健亦工翎毛花竹每枝只作数花简重可贵
　　萧太虚善写墨竹墨梅松柏杂树凡画梅先以浓墨作枝干而后淡晕作花深得山林幽澹之致题名为阴文篆字于石上如石刻然亦创体也
　　甘风子关西人阳狂纵酒而独好画凡写人物先用细笔开列头面然后放笔以就全体如草书法顷刻而成絶无沾滞洵为杰作画之传世者
　　列仙图十五
　　王显道汉州人少为饼师中年弃去专画龙水体制雄壮
　　成宗道长安人工画人物尤长于刻石每临摹吴笔上
<子部,艺术类,书画之属,绘事备考,卷五下>搨细如丝发不失毫黍与墨迹宛然无异当时以絶技称之
　　三朶花房州人不详其姓名出处因其常带三朶花故以名之工于写貌
　　睂山道士罗胜先自号云和山长善画山水
　　李时择遂宁人善丹青及见武洞清所画罗汉欣然有防遂专习之图写既多乃尽得其笔法兵乱归蜀因以画名画之传世者
　　十六大阿罗汉像六　　　罗汉像二十二
　　杨大明字民瞻号至乐子善画蛇
　　杭僧真慧画山水佛像为近世佳品写翎毛花竹有江南风致
　　惠洪觉范工画墨竹笔力遒健尝以皂子胶画梅于生绢及扇上灯月映之宛然成景
　　僧道宏峩睂人俗姓杨道貌清粹善画山水佛像晩年因有所遇遂冠巾自号龙岩隠者
　　僧妙喜善写貌
　　嘉州僧道臻工画墨竹
　　吴僧法能工画罗汉
　　成都僧祖鉴善画观音
　　蜀清凉寺僧智平善画佛像
　　僧虚已善画山水
　　僧觉心字虚静嘉州人善画草虫复工山水
　　僧智源字子丰遂宁人工杂画尤长于人物
　　僧智永成都人善于传写亦工小景
　　汉嘉僧真休善摹搨人物
　　宋庄字临仲工画山水得其祖汉杰笔法
　　贾公杰字千里画人物学马贲尝写佛像衣缕皆描金为之而无俗韵公杰家世贵显故作画亦不寒俭也
　　郭道卿字仲常　郭游卿字季能俱为郭河阳诸孙而又同官郡守皆能绍其家学笔法亦畧相等艺林传为佳话
　　高大亨字通叟工画山水
　　钱端回占籍戚里工画山水多平远小景
　　李景孟字仲醇善画马又能鉴别诸家名迹极其精当邵少微字叔才工画石竹禽鸟笔墨简畧而有余致李元崇字季姚文正公诸孙而张无尽之甥也画山水师范寛官至县令
　　叶汉卿　李汉举　杨道孚　薛彦晦　王佐才　雷殿直
　　已上六人皆宣政间画墨竹名手
　　道士田白兖州人工画竹石学苏东坡
　　李蕃字元翰成都人工画释道人物全学范琼但不喜着色
　　崇徳郡君李氏公择之妹喜画松竹木石见佳本即摹之观者几不能辨
　　台亨夏县人元丰中修景灵宫召天下之能画者俱集阙下命官选择亨名第一授翰林待诏辞不就职固请归养当时重之
　　张嗣昌母文氏文湖州第三女也工画墨竹尝临其父黄楼障图笔法超逸暮年以所着画诀授其子嗣昌焉
　　和国夫人王氏宗室仲輗之妻工书善画尤长于花竹翎毛
　　章友直女名媊善界画颇有父风
　　桐庐方氏陈晦叔子妇也工画梅竹韵致清远
　　任才仲侍姬艳艳有絶色工画着色山水
　　魏观察宣政间宦寺工画墨竹
　　刘国用汉州人工画罗汉
　　陈自然工画佛像尤长于水禽
　　于生逸其名河东人工画佛道神鬼
　　雷宗道商州人工杂画亦善山水笔法颇似郭熈亦长于佛像
　　吉祥平阳人工画佛像鬼神人物悉能体其形制宣和以来第一手也
　　杨杰阆州人工画鬼神先写手足然后成就全体用墨不过三两笔而风骨棱棱露爽
　　张通鄜延人工画仙佛画之传世者
　　灵鹫佛铺图一
　　李士云金陵人　程怀立南郡人　朱渐开封人　朱宗翼　徐确
　　以上五人俱善写貌得名于宣政间
　　刘宗道开封人善画人物尝作照盆孩儿以手指水影亦如之然形影自分絶无融沍此其异也
　　杜孩儿开封人以画婴儿得名
　　王可训京西人元符间为待诏工画山水
　　池州匠氏名姓未详写山水颇似董源画之传世者
　　九华山图一　　　　　　秋浦图一
　　李明工画山水
　　蔡规建昌人工画山水
　　兼至诚善画山水墨气清深笔力高古以荫补将仕郎贺真延安人出于戎伍特好翰墨画山水树木得郭熈笔法
　　甯涛华阴敷水人画山水学范寛多作关右风景竒巧有余而浑厚不足楼观人物亦失之太显画之传世者
　　太华寒云图一　　　　　关山晓征图二
　　渭水春晴图二　　　　　乐游春晓图二
　　函谷秋风图一　　　　　终南积雪图一
　　潼关图一　　　　　　　咸阳宫图一
　　秦川图一
　　甯久中涛次子工画山水人物笔意不减其父多画平远小景不起峯峦画之传世者
　　秋原晓望图一　　　　　看山图一
　　高洵开封人画山水师高克明晩年复师范寛尤长于湖石花鸟师程若筠
　　冯旷河内人工画山水体制不类前人而笔墨苍老峯峦秀润别具标致
　　何渊画院祗候画山水师高克明往往逼真而失之繁碎
　　刘翼耀州人世称为刘评事画山水学范寛颇有自得处
　　宋处邢州人工山水画之传世者
　　写郭河阳满溪春澑图一
　　李远青州人画山水学李成得名于崇宁大观之间而画迹甚少
　　郝士安太原人善丹青师事张远尽得其法
　　张举怀州人工画山水尤长于瀑布
　　赵林字子安怀州人善画山水摹仿李成
　　李铁子榆次人工画山水笔墨调畅善锻铁作方响因以为号焉
　　老成洺州人工杂画尤长于山水性沈静笔法谨细如其人
　　李希成华州人画山水慕李成遂名焉初入画院深自韬晦以防忌嫉及补官后始尽出其所长而声华蔚起矣
　　田和陜州人画山水学李成气韵深远笔墨精玅亨华州人学甯涛山水得其要领
　　战徳淳籍画院工画着色山水写人物甚小青衫白袴乌巾黄履不遗毫发又作清江碧岫緑柳红桃于咫尺之间具旷远之致皆竒笔也画之传世者春夜宴桃李园图一　　　春游图四
　　冒雨寻菊图一　　　　　观莲图二
　　桃源迓客图一
　　和成忠京西人画山水学李成笔墨清润惜云太多未免疎漏宣和画院待诏画之传世者
　　溪云酿雨图一　　　　　云山图五
　　龙门山图一
　　刘仲先成都人善画山水
　　郝孝隆太原人画山水师李成
　　潇湘刘坚画学范寛笔致嫣媚写楼阁人物事事皆工每喜作小景苦无豪放之气及写竹石甚有风致补图画院学生画之传世者
　　红楼春晓图一　　　　　绣阁晓寒图二
　　杏花旗亭图二　　　　　晓阁卷帘图一湖石修篁图五
　　尹白开封人专学花光梅极扶疎缥缈之致
　　李觉字民先京西人工画山水醉后泼墨成图如有神助
　　张泾吴门人米元章每称其翎毛芦鴈絶无俗韵而画迹甚少
　　陈常江南人以飞白笔作树石最为清逸写折枝花亦用渴笔一抹成枝而以采色乱点其上花蘂生动权侔造化独不能画人物耳画之传世者
　　折枝花图三十一
　　张希顔初名适汉州人善画花师赵昌大观初累进画花称防补画学谕遂变其格为院体仕至蜀州推官
　　任源汉州人少军籍师张希顔尽得画花之法费道宁怀安人善画花多作折枝
　　杨宠成都人善画花名亚费道宁
　　杨祁彭州人善画鸟尤工画鸡
　　李猷河内人长于鹰鹘精神态度曲尽其玅
　　韩若拙洛阳人工画翎毛宣政之间两京推为絶笔孟应之工画翎毛
　　老麻关中人宁观间以画花鸟得名非蜀之居礼也宣亨汴梁人工画花鸟
　　胡竒长安人工画芦鴈
　　鲍洵京西人工画花鸟弟洋亦精此技
　　卢章汴梁人工画花鸟多写禁中佛像
　　刘益字益之汴梁人工画花鸟宣和间与富燮同为供御日玩内殿珍禽异兽取以为法描染甚似郭晖小景山水亦佳晩年值靖康之乱流落岭表多画山果野禽子椿能世其业
　　富燮汴梁人宣和间与刘益同为供御画法殆精于益夏奕工画翎毛写鸂作对而皆雄以求脱俗观者于此辨之
　　田逸民济南人长于墨竹宣和间画院祗应
　　李诞河间人工画丛竹笋箨鞭节色色毕具葢宣和体也
　　张舜民字芸叟自号浮休居士画山水多作秋景尝自赋诗曰我有故园常自写免敎魂梦落天涯绍圣间官侍从以事贬筠州绍兴初追复枢密直学士
　　李遵易善画鱼
　　侯宗古善画龙
　　郗七逸其名亦善画龙比宗古有笔力
　　陈皋漠州人长于蕃马尤能辨别名品而图绘之路皋并州人工画鬼神尤长于槖駞
　　龚吉专科画兔人所不及画之传世者
　　玉兔秋香图一　　　　　瑞兔图四
　　吴九州燕人善画鹿画之传世者
　　写东丹王千角鹿图三
　　周照初画禽鸟既而弃去专学画犬
　　郝章汾州人工画人马
　　老侯泸州人画麋鹿学易元吉兼工花鸟学滕昌祐赵楼台逸其名相州人工画屋宇故当世以此称之郭待诏赵州人善界画
　　任安汴梁人工界画每与贺真共事
　　陶绩金陵人工画花果尤长于蔬菜画之传世者
　　石榴图二　　　　　　　茘枝图五
　　葡萄图五　　　　　　　紫姜图一
　　菜图九
　　薛志字子尚长于水墨杂画而翎毛次之花果不善设色
　　马贲河中人宣和画院待诏善写佛像人物山水花鸟尤工小景画之传世者
　　乐音菩萨像一　　　　　吴王避暑图一
　　献花菩萨像二　　　　　江山清乐图三
　　孔雀佛铺图二　　　　　春工富贵图三苏台集防图一
　　周曾与马贲同时笔法相似长于山水
　　段吉先善画山水晁无咎最爱其林泉小景
　　李达汴梁人好写沙汀远岸有含蓄不尽意
　　刘浩华阴人多图雪驴水磨故事不知其意之所在画人物景多于事然气象高远笔墨轻清亦不易及也
　　杨威绛州人工画田家风景
　　郭思熈之少子善杂画崇观间应制画山海经图称防徽宗最爱其中瑞马谓得曹韩笔法画之传世者
　　灵秀本草图十　　　　　传国玺图五
　　山海经图四十　　　　　艺术图十三
　　瑞应图二十二
　　妙頥真南阳人画墨兔晕淡有致山谷尝跋其后黄宗道宣和画院待诏工画人物蕃马学胡环东丹王世论胡画马得肉东丹画马得骨惟宗道二法俱备
　　道士林灵素得幸徽宗颇好文翰善写墨竹湖州妙观石刻尚存
　　陈珍蜀人画花竹学徐熈
　　何澄长沙人工画人物家藏武洞清画本甚多澄习之久尽得其意自少至老无日不画傅染简洁出落自然
　　贾行恭北地人工画道释鬼神尤长于巨人大马画之传世者
　　十二属神图一　　　　　妖怪图八
　　东观符瑞图十
　　郭信京师人工画道释落笔明秀亦善山水得李成惜墨法其皴削处复类贺真当时以为名笔补图画院赐绯待诏画之传世者
　　宝檀菩萨像一　　　　　北门天王像一
　　东华帝君像一　　　　　岩居道真像二六甲神像六
　　吕渐洛阳人工画佛像威仪远尤善山水窠石位置得法
　　周与权长沙人工画人物笔法清劲
　　田松舞阳人工画道释人物傅染得法
　　王藻工画牛马
　　赵宣善用飞白笔写人物宣和间画院待诏
　　洪子范东京人工画山水人物
　　杨道安九江人画山水学范寛惜用焦墨太重
　　戴琬京师人宣政间待诏翰林工画花竹翎毛宸眷特异常令入阁供奉后因求者甚众有诏不许私画故笔迹甚少画之传世者
　　芙蓉鹭鸶图二　　　　　桃花锦鸡图一
　　海棠鹦鹉图二　　　　　棃花鸲鹆图二
　　梅花戴胜图一　　　　　水荭鸂图一
　　雪雀图四　　　　　　　竹鹤图六
　　灵草图一
　　王登仕平原人画佛道像各具体裁衣褶古雅规模濶大画之传世者
　　文殊普贤部从图二
　　紫微二十四化像一
　　超师北地人宣和画院名手工画释道人物
　　张谅字武翼工画释道人物其所图绘皆为画家格范即今院体是也子二人永年康年永年事刘益学花鸟康年善写人物俱有父风
　　张戬字孟谷志尚清虚以琴自娱工画山水为翰林应奉日徽宗命乗舟赴楚寻山水之胜作潇湘八景图未进呈而难作戬遂畱滞湘中画之传世者
　　清湘暮图一　　　　　浯溪春树图一
　　岳麓书院图一　　　　　洞庭日出图一潇湘八景图八
　　傅逸京师人工写人物师张谅善描染
　　王晟景陵人专画山水师张谅而小变其法
　　卢道宁工画人物师张戬精于渲染画山水师贺真多作寒林古木墨气恬憺
　　丁晞顔字令子书法顔鲁公画学李伯时尝画孝经图取义精密擅名于时画之传世者
　　六甲隠形图一　　　　　孝经左契图十
　　遁甲开山图一　　　　　孝经雌雄图八
　　孝经秘图五　　　　　　孝经纬图十
　　太史公汉书图二十二
　　李交汀州人工画猫

　　绘事备考卷五下
<子部,艺术类,书画之属,绘事备考>
　　钦定四库全书
　　绘事备考卷六
　　湖广按察使王毓贤撰
　　宋
　　高宗书画皆妙作人物山水竹石有天然之趣虽在兵间不废翰墨每一画成必令内侍掌之非赐近臣即赉勲旧爱惜过于爵赏题字处用乾卦印晚居北内用太上皇帝之宝德寿殿御宝御府图书画之传世者
　　千岩竸秀图一　　　　　云壑松涛图一
　　赵士遵高宗之叔初封汉王善画人物山水着色布景颇似李昭道绍兴间画妇女服饰及琵琶阮面多作小景山水盖始于士遵也然其笔致固自清逸宫闱邑慕而效之实非士遵本意画之传世者
　　蓝田烟雨图一　　　　　曲水流觞图二
　　摩崖勒碑图一　　　　　山林平逺图一
　　鉴湖一曲图一　　　　　橘洲图一
　　宝石山图一
　　景献太子讳询燕王德昭九世孙希怿之子善画竹石潇洒出尘寕宗前星未耀育于宫中及薨上痛惜之赠諡如礼
　　赵乃裕景献太子之子书学高孝两朝妙有笔法善画尤工墨竹喜作挂屏长竿枝梢傍出濡缣拂素笔舞墨飞画成必题诗其上识以善雅堂印画之传世者
　　修篁韵夏图一　　　　　湘竹图二
　　晓竹含烟图一　　　　　桂竹图二
　　寒林陨箨图二　　　　　匾竹图一
　　劲节凌霜图一　　　　　淡竹图一
　　緑竹临流图一
　　赵子澄字处亷尝作悬崖瀑布笔力极遒壮张之屏间势欲动屋
　　赵师宰字牧之自号随庵居天台临海县工写墨竹兼善杂画
　　赵与勤居处州青田县善丹青临摹古画人不能辨歴官知临安府以右文殿修撰奉祠其兄与亦善画竹并以文章治行称于时而又皆正惠公希晖之子门第才艺当代鲜有及者
　　赵伯驹字千里善画山水花禽竹石尤长于人物士女神韵清逸又能区别状貌望而知其为名笔也高宗极爱重之画之传世者
　　四时山水图四　　　　　着色山水图二
　　春山晓读图一　　　　　夏山嘉树图一
　　寒林曳杖图一　　　　　风竹惊禽图一
　　折枝梨花图二　　　　　折枝桃花图二
　　写生海棠图二　　　　　折枝芙蓉图一
　　折枝芍药花一　　　　　写生芍药花三
　　牡丹戏猫图一　　　　　搜神记图四
　　牡丹浥露图二　　　　　高僧图二
　　古瑞应图二　　　　　　佛座图一
　　列仙传图一　　　　　　玩花图一
　　大荒经图二十六
　　赵伯骕字希逺千里之弟善画山水人物尤长于花鸟傅染清新彩色明润尝画苏州天庆观图样进呈孝宗御书其上诏依元样建造今妙观是也歴官福州观察使子与睾亦登八座画之传世者
　　荷花鹭鸶图一　　　　　三鴈图二
　　天庆观图一
　　赵孟坚字子固号彛斋居士居海盐县登宝庆二年进士俊才博识人以之比米南宫自置一舟为宴游之所几榻以外皆图书玩好之物晨夕吟弄至忘寝食清流容与望而知为赵子固书画船也善水墨白描洁宻多姿风雅极致尤工画梅着有梅谱一卷歴官朝散大夫严州太守画之传世者
　　罗浮晓月图一　　　　　巡檐索笑图一
　　孤山夜雪图一　　　　　石竹水仙图三
　　扁舟邓尉图一　　　　　水仙浸月图二
　　南枝冻雪图一　　　　　庾岭春归图一
　　携酒探梅图二　　　　　含章防额图一
　　暗香踈影图二　　　　　雪径探梅图一
　　控琹探梅图一　　　　　月冷梅花图一
　　石竹山矾图二　　　　　墨梅图十四
　　老梅图四　　　　　　　落梅图一
　　赵孟淳字子真子固之弟继秀安僖王后善墨竹因自号曰竹所画之传世者
　　箨龙风雨夜生孙图一
　　赵孟奎字文光太师忠惠公与之子善画竹石兰蕙官至秘阁修撰
　　呉琚字居父宪圣皇太后侄泰宁王益之子袭父爵寡嗜欲日临古帖以自娯字类米海岳以词翰受知孝宗非他戚畹比也尝作墨竹怪石颇有竒趣歴官尚书郎枢宻直学士庆元间加镇安节度使留守建康卒赠少保諡忠惠世称呉七王
　　杨瓒字继翁恭仁皇后侄太师次山之孙力学好古而复善琴依调制曲不失毫黍有紫霞洞谱传世时作墨竹劲拔森秀为时所称官至列卿
　　杨镇字子仁严陵人节度使蕃孙之子尚汉国公主为驸马都尉恬淡寡营喜观图史书学张即之兼善丹青复工墨竹视郓王员大夫无以过也凡画必题诗于卷轴之上用驸马都尉印
　　谢堂号恕斋善画兰竹松石林木隽雅可爱官至枢宻使
　　米友仁字元晖南宫之子画学初立召为博士赐对便殿因进所画楚山清晓图既退赐御书画各二轴友仁天机超逸不事绳墨凡写山水尺寸皆挟烟云之势虽草草命笔具有竒趣每自题其画曰墨戏人以为不愧其父受知光尧寿圣日奉防闲之游歴官敷文阁直学士工部侍郎年八十始卒禄位名寿殆过于父矣画之传世者
　　春云出谷图一　　　　　春山雨霁图一
　　万峯积雨图一　　　　　夏山拥翠图一
　　烟锁秋岚图二　　　　　枫林秋雨图一
　　秋壑听泉图一　　　　　寒山落木图二
　　嵗晩空江图一　　　　　风雪归人图一
　　楚山清晓图一　　　　　云山图十一
　　寒溪图二　　　　　　　逺峯图一
　　平楚图一　　　　　　　湖滩图一
　　雪山图二　　　　　　　待渡图一
　　梦山图二　　　　　　　唤渡图一
　　烟林图四
　　亷布字宣仲山阳人妙年登科为武学博士坐连贵姻之累被废终身退居绍兴既絶仕宦之念乃专意于绘事山水林石取法东坡评者谓已入室非直登堂也画之传世者
　　逺岫来青图一　　　　　山阁图一
　　太湖石图一
　　王清叔开封人乾道中进士学亷宣仲画枯木竹石摹仿逼真官至太府卿画之传世者
　　竹石枯槎图一　　　　　灵壁石图一
　　雪浪石图四
　　扬补之字无咎自号逃禅老人南昌人也祖扬子云故其书姓从才不从木画水墨人物学李伯时尝作梅竹松石水仙笔法精妙为当世推重补之少时已有名高宗欲辟之补之以秦桧柄国深嫉其奸屡征不起故晩年名益重云画之传世者
　　崆峒问道图一　　　　　谈道图二
　　四皓采芝图一
　　俞澂字子清呉兴人画竹石得文湖州笔意光宗朝为大理少卿宝谟阁待制
　　李昭字晋杰鄄城人李文靖之曽孙山水学范寛又善画花而长于墨竹自云他人以萧疎为工余以重宻为巧此一派不让文湖州也尤精篆学三坟记画之传世者
　　平林逺水图一　　　　　娑罗树花一
　　秋水芙蓉图二　　　　　墨竹图十五
　　折枝桃花图五
　　魏燮字彦宻北人长于水墨梅竹尤工诗赋光宗见而赏之累官浙西参议画之传世者
　　墨梅墨竹图四　　　　　嵗寒三友图一
　　连鼇字仲举自号石台居士善作长短句而工画鱼笔致纵逸全似徐白
　　王利用字賔王潼川人举进士歴官防州观察使善画山水亦工人物书法更为超诣一时缙绅服其博雅画之传世者
　　柳公权笔谏图一
　　朱敦儒字希真少从陈东野学复善丹青初与米元晖同侍禁林而希真耻以画名人有誉之者辄退避不居尝曰吾非善画者近笔多出钱端囘之手非吾迹也其韬晦如此
　　江参字贯道江南人形貌清癯性嗜香茗工画山水师董源巨然卜居霅川尽揽湖天之胜故下笔清旷写景遒美有咫尺千里之势赵叔问在三衢时筑崇兰馆与程简斋程致道防游其中命贯道为之图而令画史绘像其上各赋诗焉绍熙间被召赴临安有防馆于府治明日引见是夕遂殂人生穷达信乎其不能强也画之传世者
　　长夏江村图一　　　　　泉石五幅图五
　　霅溪烟雨图一　　　　　山阁逺帆图一崇兰馆图二
　　郑希古河东人长于平画每出新意往往过人后遇郝章于阆州尽得其法而名益着画之传世者
　　江山平逺图一
　　杨简字敬仲浙江慈谿人画师陆象山尤喜作墨竹士大夫求者应之无倦色居恒置大纸数十畨墨汁一斗钜笔数枝兴至即挥畧不留滞往往为人窃去更以为笑乐歴官宝谟阁直学士卒諡曰文世称慈湖先生
　　王防字元叟善画花鸟枝叶羽毛穷极微细盖拘于院体不能开拓也官至朝请大夫
　　马和之钱塘人登进士第善画佛像人物亦工山水仿呉生笔法姿致清恬务去华藻自成一家朝廷深重其画尝以毛诗三百篇诏和之图写未及竣事而卒歴官工部侍郎画之进御者
　　关雎图一　　　　　　　桃夭图一
　　葛覃图一　　　　　　　螽斯图一
　　汉广图一　　　　　　　采蘩图一
　　采苹图一　　　　　　　甘棠图一
　　驺虞图一　　　　　　　草虫图一
　　伐檀图一　　　　　　　蒹葭图一
　　晨风图一　　　　　　　衡门图一
　　鸤鸠图一　　　　　　　九罭图一
　　鹿鸣图一　　　　　　　天保图一
　　采薇图一　　　　　　　常棣图一
　　鹤鸣图一　　　　　　　沔水图一
　　采芑图一　　　　　　　鸿鴈图一
　　白驹图一　　　　　　　黄鸟图一
　　南山图一　　　　　　　桑扈图一
　　鸳鸯图一　　　　　　　鱼藻图一
　　白华图一　　　　　　　隰桑图一
　　棫朴图一　　　　　　　旱麓图一
　　灵台图一　　　　　　　云汉图一
　　北风图一　　　　　　　韩奕图一
　　江汉图一　　　　　　　振鹭图一
　　丰年图一　　　　　　　崧高图一
　　淇澳图一　　　　　　　干旄图一
　　考槃图一　　　　　　　木图一
　　蓼萧图一　　　　　　　斯干图一
　　大田图一　　　　　　　駉图一
　　酌图一　　　　　　　　潜图一
　　陈容字公储自号所翁福唐人举进士补郡文学博士入为国子监主簿出守莆田诗文豪壮笔墨端重善画龙极变化之致泼墨成云噀水为雾信手涂抹而后以笔补之或现全体或一臂一首神妙莫可名状初若不经意者亦善画松竹特仿栁诚悬墨体岂即所谓钩鏁法欤擅名数十年晩嵗技益进画之传世者
　　龙起沧溟图一　　　　　羣龙图二
　　云汉为霖图一　　　　　戏龙图二
　　孤松图一　　　　　　　虬松图二
　　墨竹图四
　　单炜字炳文博学好古工书喜画竹
　　张瑞衡镇江人举进士为句容尉画水石有名
　　丁权字子卿浙江人善画竹自述有竹谱一帙
　　陈珩字行用公储族弟亦善龙水时作墨竹及水墨枯荷折苇鱼蟹之类皆有生意官朝请郎画之传世者
　　荷叶戏鱼图二　　　　　游鱼唼萍图一
　　苇萧鱼跃图一　　　　　羣鱼戏藻图一
　　新竹图二　　　　　　　羣鱼图二
　　风竹图四　　　　　　　鱼乐图二
　　蟹图三
　　艾淑字景孟建宁人工画竹因自号曰竹坡早游太学与陈公储同舍俱以善画得名时称六馆二妙仕宁海军节度判官同时有茅汝元者举进士善墨梅世谓茅梅艾竹
　　林泳兴化人鬳斋希逸之子工画墨竹
　　鲁之茂号雪村当湖人工画墨竹宁宗朝为郎
　　王杓字防之号鲁斋金华丞相淮之族子潜德隽才不求闻达画梅竹甚妙不妄与人故当世罕有知者
　　汤正仲字叔雅江西人杨补之甥徙居黄岩善画梅竹松石色泽清润有如傅粉写水仙兰花亦佳大抵笔法宗补之而时参以己意故能尽善画之传世者
　　雪榦霜筠图一　　　　　藂兰图三
　　南枝霁雪图一　　　　　水仙图二
　　石屋梅花图一　　　　　芳兰图一
　　石竹图二
　　毕良史字少董绍熙中进士善画窠木竹石兼工龙水尤精唐书小楷画之传世者
　　古木寒鸦图一
　　陈虞之字云翁温州人举进士为扬州教授深于易理好作墨竹每见折竹小枝取就日影玩之盖欲得其神情也
　　马宋英温州人放达能诗兼善水墨丧父后家业日削因游钱塘净慈寺写古松于壁题其傍云磨却一锭两锭墨扫出千年万年树月明乌鹊悮飞来踏枝不着空归去丞相丁大全一见惊异急命求之人忌其能閟不令知终无所遇而去亦诗防也尝作水墨梅花韵致清絶
　　毛信卿温州人屡举不第放情诗酒画竹自给因号筼山杭人得其片纸转售于市皆得善价自言大竹画形小竹画意此论尤为卓越画之传世者
　　墨竹图四
　　裴叔泳字德游号静庵居士其先汴人徙居钱塘祖父曽为节度使叔泳以赀雄于乡与驸马都尉杨中斋为诗画友善写兰竹及窠木怪石画后用嘉善堂印
　　水丘览云临安人效米元晖作山水墨气逼真尤善写貌画之传世者
　　韩昌黎见大颠图一　　　云山图四
　　僧超然善画山水凡写峯峦矾头酷似郭熙至于屋宇林石波滩水口笔势孱弱与巨然絶不相类后世多以巨然超然并称不知所谓也
　　武道光钱塘人为东太乙宫道士善补六朝诸家名画兼写花鸟窠木竹石
　　关生逸其名善画雪景梅花及古木寒鸦冻雀落笔皆有妙理
　　许龙湫江南术士山水师米元晖妙于着色
　　左幼山钱塘景灵宫道士善画花鸟山水人物师阎次平画之传世者
　　山林倒影图一　　　　　虢国夫人图一
　　杨季衡洪都人补之侄画墨梅有家法又能作水墨翎毛与刘梦良齐名画之传世者
　　鸜鹆图二
　　葛长庚闽人也学仙有得自号白玉蟾嗜酒能诗道行高卓善草书工竹石尝游湘潭与叶天谷隐居萧寺辟谷炼气至鄂州画林竹于城隍庙壁而写祖师张平叔薛道光二像及图已貌以配之观者无不叹异画之传世者
　　修篁暎水图一　　　　　竹实来禽图一
　　紫府真人像一　　　　　展上公像一
　　纯阳子像二　　　　　　醉道士图二
　　醉仙图一
　　丁野梅逸其名住庐山清虚观善画墨梅理宗闻其名特赐召见因献画梅上问之曰卿所画者恐非宫梅丁对曰臣但识江路野梅耳何由得覩九重仙种上颔之遂号野梅
　　欧阳楚翁字无尘龙虎山道士也善画山水窠木竹石兼长水墨梅花亦工画龙其子雪友皆得其法画之传世者
　　云山草堂图一　　　　　墨梅图四
　　西崦梅石图一
　　僧梵隆字茂宗号无住呉兴人善白描人物画山水师李伯时然气韵笔法皆不逮也画之传世者
　　写李龙眠嘉树山庄图一
　　韩侂胄嘉泰间为平章太师善写水墨竹石尝作大叶琅玕自题之曰太师竹凡卷帙悉用安阳开国印记
　　僧法常字牧溪善画龙虎猿鹤芦鴈山水树石皆随笔防成意思简当写人物不事装饰疎畧无法非其所长也画之传世者
　　峡猿图一　　　　　　　芦鴈图四
　　乳虎图一　　　　　　　虎拜图二
　　窠石图二　　　　　　　暮山图一
　　秋山图一
　　李唐字希古河阳三城人建炎末太尉邵宏渊荐之授成忠郎画院待诏工画山水人物笔致清隽亦善画牛理宗雅爱之尝题长夏江村卷云可比大李将军时年八十余矣画之传世者
　　南亩馌耕图一　　　　　长夏江村图一
　　刘宗古汴京人工画人物长于傅染不施背粉而正面自有神采画之传世者
　　松下奕碁图一　　　　　士女图一
　　诗女图一
　　僧若芬字仲石婺州曹氏子为上天竺寺书记性好图画时写山水以寓意求者渐众日不暇给因谓之曰世间事宜假不宜真如钱塘八月潮西湖雪后诸峯极天下之伟观二三子当面错过却求道人数防残墨何也绍定中归老家山于古涧苍崖最深处作茅亭为憩息之所顔曰玉磵因以为号又对芙蓉峯建阁故亦号芙蓉峯主云画之传世者
　　潮图一　　　　　　　观潮图一
　　弄潮图二　　　　　　　孤山图一
　　呉山图一　　　　　　　六桥图一
　　西湖十景图十
　　僧月蓬形貌竒异不知止宿何地日游市中风雨不辍善画释门尊像笔墨矜贵不妄与人画之传世者
　　观世音菩萨像一　　　　罗汉图十六
　　毘沙门天王像一
　　僧静賔号白云工画异松怪石如龙蟠虎踞题以草书寺壁无不徧者
　　莹玉磵西湖净慈寺书记画山水师惠崇
　　僧萝牕画法与牧溪相近
　　僧子温字仲言号日观写水墨葡萄人莫能及画之传世者
　　架引葡萄图二　　　　　葡萄图四
　　蔓枝葡萄图二
　　僧仁济字泽翁俗姓童莹玉磵亲属也书学东坡梅学杨补之墨竹学俞子清亦善山水花卉自谓用心四十年惟作花圈稍圆耳其究心如此
　　僧圆悟闽人号枯崖能诗善书喜作墨竹
　　僧慧舟号一山叟天台人以能诗得名善写小藂竹自二三竿以至十百成林不见有重复冗杂之迹
　　僧太虚江西人亦善画竹师郓王
　　马公显兴祖之子与弟世荣俱善花鸟人物得自家传絶无累笔绍定间为画院待诏授承务郎赐金带世荣有二子长曰达次曰逺能世其学
　　杨士贤工画山水人物师郭熙惟作小景清隽不俗若宏逺之笔则不逮熙矣画之传世者
　　山水开精舍图一
　　李迪河阳人歴事三朝端平间进画院副使工画花鸟竹石生动秀拔而山水非其所长小景或庶几耳画之传世者
　　海棠睡起图一　　　　　湖石海棠图一
　　海棠带雨图一　　　　　碧桃垂丝图二
　　水仙咏梅图二　　　　　元圃秋香图一
　　折枝杏花图一　　　　　折枝花图五
　　逺水图一　　　　　　　唤渡图一
　　溪山图一
　　李安忠与李迪同为画院待诏工画花鸟走兽尤善勾勒画之传世者
　　宜春苑驯狮图一
　　苏汉臣开封人工画释道人物尤善画婴儿虽师刘宗古而博雅过之淳祐中以画佛像称旨补承信郎次子焯能世其学宝祐初为画院待诏图像之传世者
　　栴檀香佛像一　　　　　香积如来像一
　　炽盛光佛像一　　　　　日月珠幢像一
　　鬘华菩萨像一　　　　　智积菩萨像一
　　献花龙女图一　　　　　献珠龙女图一
　　弥勒佛像二　　　　　　摩防罗像一
　　七如来像一　　　　　　药义将图一
　　功德林图一　　　　　　揭谛神像一
　　薝卜林图一　　　　　　太上像二
　　青图二　　　　　　　飞仙图二
　　羣仙图二　　　　　　　仙乐图三
　　仙迹图十二
　　朱鋭河北人工山水人物专师王维亦善杂画笔法布置有似张敦礼官画院待诏画之传世者
　　溪山秋霁图一　　　　　雪猎图二
　　水阁晓寒图一　　　　　骡纲图二
　　溪山雪霁图二　　　　　盘车图一
　　运粮图二
　　李端开封人官画院待诏画之传世者
　　梨花鸠子图一
　　张浃　顾亮　胡舜臣　张着
　　已上四人俱善山水人物并师郭熙又同为画院待诏各得熙之一偏浃善布置着色着精傅染皴法而重山叠嶂颇觉繁冗惟舜臣谨密有法高出二人亮能作大幅巨轴皆未易才也
　　李从训工画道释人物兼善花鸟笔致不凡傅彩精妙官画院待诏补承直郎画之传世者
　　宜男图一　　　　　　　蠲忿图一
　　合欢图一　　　　　　　雀图四
　　鸠图二
　　阎仲初为百王宫待诏善画人物及绛色山水尤工画牛后为画院待诏授承直郎
　　阎次平仲之长子与弟次于俱传父业而又过之工画山水人物亦善画牛次平取法李唐迹不逮意次于体格雅正绰有风致以进画图称旨授次平将仕郎次于承务郎并画院祗候
　　林椿钱塘人工画花鸟翎毛傅色轻清深得赵昌之笔法
　　呉炳毘陵人工画花鸟彩绘皆极精丽写生折枝笔侔造化绍定中为画院待诏画之传世者
　　春池睡鸭图一　　　　　山茶鹁鸽图一
　　鸳鸯瑞莲图一　　　　　宝珠玉蝶图二
　　折枝绛桃图三　　　　　折枝芍药图二
　　写生荷花图二　　　　　折枝寒菊图四
　　写生蔷薇图二　　　　　玫瑰图二
　　长春图二　　　　　　　探春图一
　　水仙图二　　　　　　　莺粟图一
　　茗花图一
　　赵彦开封人徙居临安画人物山水端正细密隐于市以画扇得名不入画院
　　萧照濩泽人颇知书而好画少时陷入太行山为盗尝刼李唐于路检其行囊不过粉奁画笔而已询知为唐遂弃其徒与唐俱归而受业焉唐感其意尽以所能授之后为画院待诏山水人物异松怪石皆其所长书名多在树石间画之传世者
　　赤松黄石图一　　　　　岳祠汉柏图一
　　岣嵝丈人像一　　　　　采芝仙女图一
　　松化石图一　　　　　　清溪图一
　　幽涧图一
　　刘松年钱塘人居清波门因呼为刘清波画山水人物神气清妙初师张敦礼后乃胜之嘉定末进耕织图称旨授画院待诏赐金带一画之传世者
　　耕织图一
　　李嵩钱塘人少为木工颇达绳墨后为李从训养子尽得其父之传画释道人物皆有至理固非品地所能限也光宁理三朝画院待诏
　　贾师古汴人画释道人物学李伯时
　　王训成山东人工山水人物而同列妒之谓其描写粗恶不入画格至名之为饼王时尚方多取萧李之迹宜训成不得志而死也
　　焦锡工画人物师石恪与贾师古王训成同为画院待诏
　　马逺为宁理朝画院待诏工山水人物花鸟着笔俱佳院品推为第一当时无与俦者盖得祖父之传而济之以敏悟欲不雄视一世不可得也画之传世者
　　石鼎聨句图一　　　　　旗亭记曲图一
　　中南招隐图一　　　　　天台就征图一
　　沈香醉草图一　　　　　莲舟邀月图一
　　山屏泼翠图一　　　　　春波拍岸图一
　　写生花图十五　　　　　折枝花图四
　　水墨花图十
　　马逵逺之弟也受业于兄得其壸奥画人物花鸟疏染纎丽枝叶羽毛皆极生动之致几欲与兄齐名画之传世者
　　教鹦鹉士女图一　　　　祝鸡翁图一
　　驯雉图一　　　　　　　菊圃图一
　　桃源图二　　　　　　　梅岑图一
　　柳村图二
　　徐珂苏汉臣婿学妇翁画人物得其笔意颇工描写而傅染不及
　　梁楷东平相义之后善画山水人物兼工道释神笔致清逸气韵宏雅宝祐中为画院待诏理宗赐以金带固辞不受强服之因挂于院内纵酒自娯同列目为梁风子然亦敬其放达不敢有所轩轾也画之传世者
　　孙子牝牡八变阵图一
　　太乙三宫用兵阵图一
　　章贤十二时云气图一
　　世室明堂宗庙位次图一
　　天蓬像一　　　　　　　天猷像一
　　天王图二　　　　　　　罗汉像六
　　钟馗图一
　　夏珪字禹玉钱塘人为画院待诏宁宗曽以金带赐之善画人物风流蕴借用墨亦如傅粉而笔法苍秀柔中有骨洵杰作也雪景全学范寛渲染别具妙理院中画山水自李唐而下无以逾珪画之传世者
　　名山藏书图一　　　　　灞浐微行图一
　　南宫避风图一　　　　　柏人宵征图一
　　博陆问玺图一　　　　　张陵叱剑图一
　　秋风斜谷图一　　　　　五月渡泸图一
　　岘首读碑图一　　　　　楼船济江图一
　　明皇吹笛图一　　　　　羯鼓催花图一
　　灵武分兵图一　　　　　剑阁题诗图一
　　右军洗砚图一　　　　　笼鹅道士图一
　　王恭涉雪图一　　　　　剡溪夜棹图一
　　灞桥诗思图一　　　　　溪桥暗雪图一
　　千山暮雪图一　　　　　雪夜归帆图一
　　雪景图五　　　　　　　逺山图三
　　小景十二
　　毛松沛人善画四时花鸟
　　毛益松之子景定中画院待诏工小景花鸟笔法似父而姿致微为不及
　　王定国汴人为呉郡王客寓居临安工画花鸟师李安忠亦学二崔笔法傅色轻清极其生动郡王荐于朝授成忠郎后赐金紫画之传世者
　　千叶瑞榴图二　　　　　白头翁图一
　　练鹊图二
　　陈居中嘉泰间画院待诏专画蕃马人物布景着色可并黄道宗画之传世者
　　落日照大旗图一
　　白良玉钱塘人宁理两朝画院待诏子用和能世其业嗣父职得名于宝祐间
　　王辉钱塘人景定中画院祗候工画道释人物亦能写山水苐用左手描摹故当世称为左手王画之传世者
　　天宫图一　　　　　　　讲经图一
　　听法图二　　　　　　　散花图二
　　梵相二十二
　　李瑛安忠之子工画花竹禽兽绍熙中画院待诏李永年嵩之侄工画人物景定中画院祗候
　　何青年钱塘人工画道释人物
　　陆青画山水师李唐得其笔法姿致清蔚喜用浓墨木叶不分惟风雨图最佳绍熙画院待诏画之传世者
　　茂林图二　　　　　　　江雨图二
　　风帆图二
　　张训礼画山水人物专学李唐笔致恬雅时辈不能及至于着色青緑亦如赵千里他人为之皆不能及也刘松年师事之尽得其法画之传世者
　　清江緑树图一　　　　　湍流图一
　　湖峰蘸碧图二　　　　　阁道图一
　　控琹图二　　　　　　　水图一
　　题壁图二
　　赵大亨出自微贱工画青緑山水神仙故实
　　于青年毘陵人专画荷花草虫世号于荷
　　冯大有文简公孙号怡斋寓居呉下工画莲荷精巧无比画之传世者
　　露冷莲房图一　　　　　白莲图二
　　秋荷战雨图一　　　　　瑞莲图一
　　盆荷图二
　　彭皋钱塘人工画花果兼善写生画之传世者
　　桃实图一　　　　　　　葡萄图四
　　朱李图一　　　　　　　荔枝图四
　　甘图二
　　高嗣昌珣之从子画山水寒林古木学李唐笔法嘉定中画院待诏
　　韩祐石城人工画小景花鸟亦善草虫傅染之妙不愧林椿弟子绍定中画院祗候画之传世者
　　草虫图五
　　赵賔王鄂州人工传写
　　万济工画墨竹文苏而后此为最胜
　　宋永年临江人后居金陵善画梅
　　赵山甫京口人善山水师老米
　　王洪　龙祥　俱蜀人山水学范寛得名于绍熙庆元之间
　　陈禧金陵人工杂画
　　何世昌淳祐画院人工花鸟
　　陈椿杭州人工山水师郭熙嘉定中祗应甲库
　　徐世昌石城人工画花鸟
　　鲁庄杭州人工人物宝庆中祗应修内司
　　徐京画山水宗马逺
　　王安道画花鸟宗李迪
　　林彦祥画山水尝摹卢鸿草堂图小米跋其后
　　卫光逺画花鸟师李迪
　　曹莹画花鸟
　　周左画山水人物师周仪
　　陈佐工画仕女师陈宗训
　　梁松籍画院善丹青学于贾师古描写飘逸欲过其师
　　李公茂安忠之子画山水有父风
　　宋碧云景定中画院待诏善画花竹翎毛兼工人物呉俊臣江南人淳祐中画院待诏人物山水师朱鋭多作雪景从其好也画之传世者
　　李愬夜雪度呉房图一
　　呉瓌宪圣皇后侄忠惠公琚之弟工画竹
　　朱怀瑾钱塘人景定中画院待诏工人物山水树木窠石运笔用墨全师夏珪虽谨守绳墨而乏潇洒之气画之传世者
　　林树初霜图一　　　　　寒花待雪图一
　　响泉图一　　　　　　　窠石图二
　　孙必达钱塘人工画道释神初师苏汉臣晩年名誉益重遂过其师矣淳祐中画院待诏
　　俞珙钱塘人师梁楷画山水人物善于布景着色绍定中画院待诏画之传世者
　　载酒寻山图二
　　毛允升得其父益笔法景定间昼院待诏
　　李权钱塘人画山水师梁楷咸淳初画院祗候
　　陈清波钱塘人多作西湖全景为大幅叙致典雅笔墨嫣润有求其方册者则以七图畀之尤善画道释钟馗无一不臻妙境宝祐间画院待诏画之传世者
　　断桥残雪图三　　　　　三潭印月图一
　　雷峯夕照图一　　　　　麯院荷风图一
　　苏堤春晓图二　　　　　南屏晩钟图二
　　石屋烟霞图二　　　　　勾漏丹砂图一
　　函关遇真图二　　　　　钟馗图四
　　桃源问渡图一　　　　　诗僧图二
　　拈花微笑图一　　　　　醉僧图二
　　贝叶注经图一　　　　　杯渡图一
　　南涧授衣图一　　　　　禅定图五
　　岩谷栖真图一
　　叶肖岩杭州人画人物小景颇类马逺尤工传写马永忠钱塘人画山水师李嵩多令代笔宝祐间画院待诏
　　丰兴祖钱塘人工画人物山水界画花禽初师李嵩既而名出其上景定间画院待诏画之传世者
　　照殿红山茶图二　　　　防防图一
　　正宫粉山茶图二　　　　防禽图二
　　镇淮南芍药图一
　　张仲工画花鸟亦善人物山水笔法可并林椿宝祐间画院待诏画之传世者
　　绀珠莲交颈鸳鸯图一
　　顾兴裔钱塘人画花鸟专师李和之然笔法设色俱不逮也官画院待诏
　　孙觉善水墨白描士女笔致细巧宝庆中画院待诏画之传世者
　　扑蝶士女图一　　　　　香纨士女图一诗女图三
　　陈宗训杭州人画道释人物士女而描染未精人戏呼为铁陈绍定中画院待诏
　　范安仁钱塘人善画鱼宝祐间画院待诏
　　夏森字仲蔚珪之子画山水运笔用墨不及其父独林石差胜
　　高倬字章武瀛海人能诗赋善草书官集贤校理家有园亭广莳牡丹每值花时延賔防赏与斯防者皆名流韵士缙绅势俗之辈求一见而不可得自工描写取品目之瑰异较花色之浅深而图画之神情毕露当时呼为春王妙选素慕张功父之才望因号牡丹逸史焉画之传世者
　　九蘂真珠红牡丹图二
　　倒晕檀心牡丹图二
　　细叶寿安牡丹图一
　　青州红图一　　　　　　潜溪绯图一
　　一捻红图一　　　　　　鹤翎红图一
　　硃砂红图一　　　　　　叶底紫图二
　　朝天紫图一　　　　　　玉妃红图一
　　瑞露蝉图一　　　　　　福岩紫图二
　　七宝冠图二　　　　　　海天霞图二
　　醉春容图二　　　　　　庆天香图二
　　万卷书图一　　　　　　舞青猊图一
　　莲香白图二　　　　　　素鸾娇图二
　　四面镜图一　　　　　　百五华图一
　　鞓红图一　　　　　　　叠罗图三
　　左华图一　　　　　　　欧碧图一
　　石榴图一　　　　　　　西子图一
　　乾道图一　　　　　　　茜云图二
　　胡彦龙仪真人善画释道天神水墨窠石描法用大落墨自成一家绍定间画院待诏画之传世者
　　摩醯首罗天王像一
　　北方毘沙门天王像一
　　摩利攴天菩萨像一
　　诺讵罗尊者像一　　　　菩提达磨像一
　　托塔天王像一　　　　　药义神将像一
　　天龙神像四　　　　　散花神女像二
　　僧伽像二　　　　　　　栖禅图一
　　炼丹图一　　　　　　　修竹图一
　　竹石图三　　　　　　　窠石图二
　　怪石图一
　　赵芾镇江人工人物山水窠石尝写长江水势金焦二山有气韵有笔力不循院体专法古人惜乎仅作一郡之景规模不逺耳画之传世者
　　烟江晩钓图一　　　　　乘风破浪图一
　　扬子风帆图一　　　　　金山图七
　　焦山图四　　　　　　　蒜山图二
　　鲁宗贵钱塘人善画花竹鸟兽窠石描染极佳尤长于写生鸡雏鸭黄最有生趣绍定间画院待诏画之传世者
　　金葵翠羽图一　　　　　竹枝山鹧图二
　　梨花白燕图二　　　　　酴醿香梦图一
　　玉茗图三　　　　　　　海红图三
　　鹭鸶图二　　　　　　　鹌鹑图二
　　山鸡图四　　　　　　　竹鸡图一
　　鬭鸡图二　　　　　　　松鳬图二
　　鬭鸭图二　　　　　　　乳鸭图三
　　钱光普杭州人专科画鱼布景雅澹景定间画院待诏画之传世者
　　桃花流水鳜鱼图二　　　唼藻鱼图四
　　陈可久工画四时花木兼善画鱼每效徐熙笔法上花下鱼清丽可喜画之传世者
　　晴原花柳图一　　　　　槐防清池图一
　　秋山桂树图二　　　　　松柏嵗寒图二
　　嵗寒三友图二　　　　　桃花戏鱼图三
　　芙蓉游鱼图二　　　　　柳丝鱼影图一游鱼图十二
　　李章杭州人从训之后善画人物着色山水
　　苏坚焯之子善画道释人物描摹染颇有父风庆元间待诏画之传世者
　　药师瑠瓈光如来像一
　　文殊维摩四因縁图一
　　济真人像一　　　　　玉阙真人像一
　　玉枢上真像二　　　　　真诰事迹图八游仙图五
　　范彬钱塘人工画人物山水师李权而刘朴则其弟子也画之传世者
　　六桥桃柳图一
　　陈珏钱塘人号桂岩善画人物着色山水宝祐间画院待诏子琳能世其学
　　崔友谅金陵人工画道释人物兼善绛色山水淳祐间马光祖荐为画院待诏多作大幅雪景及小簇子一时院中皆效其体画之传世者
　　春山图四　　　　　　　雪景图十
　　刘朴工画人物初师范彬继师梁楷子耀亦得其法父子擅名于时
　　徐道广杭州人号古岩工画花鸟楼台景定间画院待诏画之传世者
　　华清宫图一
　　曹正国字良友善画佛像天神描法工丽景定间画院待诏
　　李德茂迪之子善画禽鸟鹰鹘笔法虽不逮父而隽逸过之景定间画院待诏画之传世者
　　灵鹊图二　　　　　　　鵹黄图一
　　白鹇图一　　　　　　　啄木图二
　　白鹰图二　　　　　　　黑鹰图四
　　俊鹘图二　　　　　　　佳鹞图一
　　谢升杭州人工画士女兼善花竹笔墨隽永同辈推为巨手景定间画院待诏
　　顾师顔杭州人画释道人物师李嵩得其笔法景定间画院待诏画之传世者
　　龙步鸾音佛像一　　　　佛铺图一
　　日月珠幢佛像一　　　　绣佛图二
　　如意轮菩萨像一　　　　维摩像一
　　不空索菩萨像一
　　史显祖杭州人善画人物士女青緑山水景定间画院待诏画之传世者
　　踏雪寻梅图一　　　　　醉仙图一
　　举杯徼月图一　　　　　山居图二
　　陆羽品泉图一　　　　　鬭茶图五
　　香山九老图一
　　周鼎臣杭州人画释道人物师王辉
　　朱玉杭州人号柳林工画天神雷部兵将体制备宝祐间待诏画之传世者
　　凌霄四帅图四　　　　　翊圣真君像一北帝从官图二
　　张翠峰淮阳人专画龙神天将师胡彦龙画之传世者
　　八部天龙神像十二
　　卫松杭州人与赵大亨同侍赵千里得其遗稿最多曲尽着色用墨之妙临摹千里往往乱真
　　单邦显呉郡人学赵千里画林木山水全不相似惟花卉蠭蝶微妙入神画之传世者
　　杏花双蝶图一　　　　　游蜂刺梅图一百蝶图三
　　戴叟逸其名呉郡昆山人画林木山水亦学赵千里然止可与卫松相等若花鸟蜂蝶更不及单邦显也
　　赵子云江西人能作一笔画凡写人物手面描染极工至于衣褶则一笔而就如草符盖不欲蹈袭前人以此擅竒当世耳画之传世者
　　扫石仙人图一　　　　　醉僧图二
　　列子御风图一　　　　　高士图四
　　纯阳大士像二
　　陈善绍兴人画猿猴禽鸟学易元吉亦善花果意象逼真傅色轻倩过于林呉画之传世者
　　清猿求木图一　　　　　腾猿图二
　　羣猿越涧图二　　　　　葡萄图五
　　悬崖戏猿图二　　　　　甘图二
　　开房石榴图二　　　　　霜橙图二
　　折枝文杏图一
　　刘思义号青岩专画青緑山水善于傅彩而拙于布置故得失相半画之传世者
　　涧底苍松图一
　　朱光普字东美家本汴梁流寓临安画山水人物学左建有萧疎逸宕之致当时以为名笔画之传世者
　　村社赛神图一　　　　　秋山图二
　　农家迎妇图一　　　　　秋林图一
　　寒山图一
　　朱森工画山水人物笔墨清润
　　杨公杰工画小景禽鸟得闲旷之趣人多以纨素求之大幅不数见也画之传世者
　　兰苕翡翠图一　　　　　鹖雀图二
　　疎林晩霁图一
　　张纪钱塘人工画花竹禽鸟专学李迪而不逮其师惟写朱竹最佳设色生动他人效之终莫能及画之传世者
　　朱竹图七
　　朱绍宗工画人物尤善猫犬花禽描摹甚细体象极精籍院中当补祗候而恬退不仕日作墨戏数幅以为酒资同列有供御笔墨辄携酒就商焉画之传世者
　　梁武帝宝志公论法图一
　　摹萧翼赚兰亭图一　　　薄荷醉猫图二
　　莲沼文禽图一　　　　　乳猫图二
　　栀子禽雀图一　　　　　猎犬图一
　　王宗元画池塘小景专学惠崇颇有野趣
　　周询钱塘人占籍后邸工界画楼台笔法巨丽性疎懒所画不多画之传世者
　　滕王阁图一
　　王友端工画犬能区别名类尝写猎犬得顾视獧疾之状当时以为絶技画之传世者
　　黄耳传书图一　　　　　猎犬图四
　　宋防逐麋图一　　　　　防犬图一
　　花丛吠影图一　　　　　卧犬图二
　　旅獒图一
　　秦友谅毗陵人少为县吏善画草虫亦工花卉蝉蝶傅色轻妙画之传世者
　　髙树鸣蝉图一　　　　　草虫图四
　　李东理宗时人常在天街鬻画内侍携之以入遂受知于慈庆六宫购其画者必得善价家累千金一旦归隠天目不知所终画之传世者
　　列女忠孝图五　　　　　列女仁智图三宫闱补衮图二
　　毕生逸其名文简公诸孙寓居呉郡工画牡丹色泽瑰丽品目详赡惜其手迹多入豪家当代不能多得画之传世者
　　湖石牡丹图二　　　　　牡丹瑞芝图一
　　折枝牡丹图四　　　　　鞓红牡丹图一欧家碧牡丹图一
　　僧智叶善白描佛像笔致清隽画之传世者
　　无量寿佛像一　　　　　阿育王像一
　　狮子菩萨像一　　　　　栴檀佛像一
　　智度菩萨像一　　　　　定光佛像一
　　帝释听经图一
　　僧真惠工画窠石
　　僧希白善白描荷花
　　闻秀才逸其名工画梅兰竹石
　　员真字光祖一字胜之金陵人工画墨竹坡石
　　呉迪字泰之钱塘人画梅兰竹石风致潇散匾所居室曰惠斋自号心玉道人画之传世者
　　梅桩图一　　　　　　　月梅图二
　　雪梅图二　　　　　　　秋兰图一
　　红兰图一　　　　　　　雨竹图二
　　竹石图二
　　陆仲明画山水窠石
　　李思贤画人物山水学李伯时
　　张师义画人物山水学范寛
　　阎次安画山水窠石
　　黄益画山水学夏珪
　　王公道善画人物山水小景
　　侯守中画花竹翎毛韵致嫣润景定间画院待诏画之传世者
　　白鸠图一　　　　　　　翠雀图一
　　文禽图一
　　李春工画神佛
　　李遵工画人物笔墨矜贵画之传世者
　　女孝经图一
　　孙用和工画释道人物尝在慧光阁写佛像庄严妙相具四威仪凡瞻礼者无不欢喜赞叹得未曽有画之传世者
　　龙树菩萨像一　　　　　马鸣大士像一
　　维摩禅定图一　　　　　生公说法图一
　　张团练逸其名画山水人物
　　李焕写佛像天神威仪严肃当代推为钜手画之传世者
　　甘露如来像一　　　　　净名居士图一
　　大力菩萨像一　　　　　十二神符图四
　　十二真君像一　　　　　羣真朝元图二擅相手印图二
　　李确工白描人物学梁楷
　　徐凯之工画人物兼善窠木
　　王用之辉次子工释道人物绰有父风画之传世者
　　佛防图二　　　　　　　列真图一
　　房敛工画花竹
　　徐世荣善界画兼善写婴儿画之传世者
　　文王百子图一
　　卫升专画花鸟画之传世者
　　竹木五禽图四　　　　　梅花戴胜图一
　　海棠练雀图二　　　　　千叶白莲图二宝相花图二
　　夏东叟工画人物画之传世者
　　济南伏生授经图一
　　摹李伯时十国图十
　　宋良臣工画花鸟
　　黄承务逸其名工道释人物兼善写真
　　魏道士逸其名工画道释人物
　　章程画人物山水
　　吕源工画花鸟
　　纲兵朱姓逸其名画山水窠石
　　王木工画马尤长于蕃骑权竒蹀躞咸出毫端画之传世者
　　华山归马图一　　　　　穆王八骏图一
　　西极天马图三　　　　　舞马衔杯图二
　　春郊牧放图二　　　　　蕃马图十二
　　紫骝图一　　　　　　　青骊图一
　　猎骑图一
　　赤目张逸其名画山水师夏珪
　　夏子文画山水
　　叶森画山水不肻多作故传世甚少
　　储大有工画花竹姿致遒美画之传世者
　　写生玫瑰琅玕图一
　　杨八门司逸其名工画兰石窠木
　　何阁长工画鱼画之传世者
　　赤鲤图二　　　　　　　文魮图一
　　游鱼图二
　　刘门司逸其名善墨戏
　　蒋太尉逸其名工画山水兼善窠石梅兰
　　李苑使逸其名善墨戏
　　张镃字功父号约斋循王之孙性豪爽有心计文章诗赋皆有可观既雄于赀而复好事后房数百人咸极一时之选风亭月榭甲于京师尝作驾霄亭在髙松之上延賔客避暑其中登者如游云表南园牡丹数千本品目最贵花时宴客穷极奢华衣香髩影舞裙歌扇观者动心骇目不知其为人世也精于书法兼善竹石古木画之传世者
　　石壁松杉图一　　　　　苍崖古木图二
　　石笋修篁图一　　　　　枯槎折竹图二
　　秋山落木图二　　　　　墨竹图十三
　　陆瑁湖画山水窠石
　　毛存杭州人工画墨竹学文湖州笔气俊逸杨中斋裴德游辈皆宗之当时称为毛门司存父伯益坐韩侂胄党流窜岭表殁于旅舍存乃跋涉数千里函骨归葬人称其孝
　　王介号黙庵庆元间内侍画山水人物兼学马逺夏珪取法高玅院品不能及也兼善写梅兰绰约有风致歴官殿司太尉画之传世者
　　江山梵刹图一　　　　　雨兰图二
　　江山寓目图二　　　　　早梅图一
　　竹石小景图五　　　　　梅花图一
　　落梅图二
　　尚衣夫人刘氏久掌内廷文翰词采丽善画人物得先辈笔法雅自珍秘而外间往往有之盖内侍所携耳画之传世者皆用奉华堂印记
　　宫衣添线图一　　　　　枚卜图二
　　补衮图一　　　　　　　宫绣图二
　　胡夫人尚书黄由之妻父元功亦为尚书夫人家世贵显而能以礼自持琴书翰墨之外一无所好偶画梅竹小景俱极清雅时人比之李易安非其伦也自号惠斋居士画之传世者
　　折枝梅花图二　　　　　折枝风竹图二
　　寒梅雪意图一　　　　　石竹水仙图二墨竹图五
　　汤夫人赵希泉之妻工画梅竹以父闻庵道人图书识之画之传世者
　　寒香晩节图二
　　洪内翰侍人翠翘工画墨竹每自识其后曰翠翘戏笔字画婉媚墨气清润程大昌题所画风折竹图诗有戏作竹枝斜再恼玉堂宿之句为当时佳话
　　苏翠建宁人咸淳间供奉乐部善写墨竹亦工梅兰扶疎朗润曲折尽致颇自矜贵每一图成必以八分书题之画之传世者
　　拂云图二　　　　　　　倚云图一
　　凌云图二　　　　　　　傲雪图二
　　香雪图三　　　　　　　雪意图二
　　写露图一　　　　　　　露叶图一
　　檀蘂图一
　　赵士表宗室也工画山水尤工墨竹笔法如郓王而秀润过之
　　罗仲通汴梁人工画墨竹笔致端谨所乏者萧散之气以其习院体也
　　李明友字题孺成都人　黄广字彦晖靖州人　霍适字南仲渭州人
　　已上三人俱善画竹
　　呉璜延陵人善墨竹学文湖州
　　师永锡成都人工画老竹枯木
　　王世英字才仲号颐斋画墨竹学苏东坡
　　来子章善墨竹放叶失之太短
　　镜湖嬾民传为贺方回裔孙名字未详写疎林细竹潇洒出尘
　　尹大夫逸其名画院待诏善墨竹
　　张茂杭州人籍画院写山水花鸟俱极工致小景更佳
　　赵子厚画小山丛竹甚有思致
　　刘浩常州无锡人工画窠石林木子显亦善其艺刘文惠濵州人工画花鸟
　　何浩工画花鸟笔法甚似李迪
　　侯必大工画花竹
　　陶忠字舜牧绛州人工画水墨山水能以墨气之浅深别山水之高下
　　游昭京口人工画山水
　　左建西京人善人物林木用笔轻逸所画多田家风景画之传世者
　　南亩馌耕图二　　　　　雨中挿秧图二
　　引水桔槔图一　　　　　冒雨理苗图一耘苗图二
　　李祐之其先开封人久居临安工写佛像神笔致沈郁神气超逸画之传世者
　　孔雀明王像一　　　　　防法天王像一
　　文殊部从图二　　　　　宝印菩萨像一莲花菩萨像一
　　田宗源字子济开封人寓居金陵胷次超卓不撄世网写山水学范寛得其笔意尤工杂画描摹尽致画之传世者
　　夏山早行图一　　　　　山彴图二
　　重溪烟霭图一　　　　　山居图二
　　秋山楼观图一
　　周珏绍兴中人善画水得波涛喷薄沙溆潆洄之妙画之传世者
　　瞿塘候水图一　　　　　野水图一
　　十八滩图五
　　时光大名人寓居镇江工画山水学贺真笔法喜作古松怪石茂林高树子建亨小字乌郎亦善山水绰有父风画之传世者
　　设色山水图十五
　　执焕绍兴中殿前使臣工画人物故实士大夫以其能画皆与之交遂得名于缙绅间画之传世者
　　尧民击壤图一　　　　　四皓围碁图一
　　右军书扇图二　　　　　五王博戏图二
　　故实图十八　　　　　　人物图十三
　　虢国夫人夜游图一
　　张镒字季万北人寓居滁州善写草书尤工山水得破墨法画之传世者
　　关山图二　　　　　　　琅琊山图一
　　酿泉图二
　　吕元亨金陵人工画花鸟
　　林俊民绍兴画院待诏画山水学范寛
　　祝次仲字孝友太末人工画山水尤善草书
　　徐本绍兴间人工杂画
　　黄庭浩工画人物
　　武克温西京人工画蕃马
　　陆琮工画山水学田宗源兼善蕃马画之传世者
　　春山图五　　　　　　　秋山图一
　　山雨图二　　　　　　　猎骑图三
　　呈马图二
　　毛文昌工画田家风景
　　陈广宣城人工画鱼水画之传世者
　　清湍鱼跃图一
　　睢世雄画鱼水学徐白
　　施义金陵人画山水学李唐
　　周白工画山水
　　董琛金陵人画山水学施义晩年名出其上画之传世者
　　潇湘八景图八　　　　　长江晩霁图二小寒林图二
　　刘兴祖工画山水初师江伯清后学韩祐能取二人之所长以成一家之笔法画之传世者
　　写李成江山晩照图一
　　写范寛秋景山水图一　　海山图一
　　崇山图二
　　熊应周金陵人画山水学小米兼工花鸟画之传世者
　　遥山图二　　　　　　　山居图二
　　云山图三　　　　　　　禽竹图二
　　陆怀道通州人画山水学田宗源然不得其要领尝作瀑布出而无源流而不散
　　朱象先自号西湖隠士作人物山水横塘小景以画易酒日在醉乡画之传世者
　　茅亭赏雪图一
　　苏晋卿工画佛像得其父汉臣笔法画之传世者
　　如意轮菩萨像一　　　　宝檀华菩萨像一金刚手菩萨像一
　　徐明工画山水
　　毛政庐江人工画人物兼善山水画之传世者
　　写王摩诘辋川图一
　　赵君寿临安人工画士女兼善传写画之传世者
　　蕉窓觅句图一　　　　　纨扇士女图一
　　翟汝文字公巽润州丹阳人工画佛像多至六十余轴往往为宫闱命笔或施临安大刹中供养余人求之不能得也尝作楚天春晓图韵致清絶歴官参知政事画之传世者
　　兠率佛铺图一　　　　　大悲佛铺图一
　　白衣观音像五　　　　　慈氏菩萨像一
　　文殊降灵图二　　　　　过海天王像二
　　释迦佛像三　　　　　　药师佛像一
　　防法神像六　　　　　　揭谛神像四
　　大悲神咒出相图一
　　十八大阿罗汉像三十二
　　汤叔周工画墨梅得其兄叔雅笔法
　　紫微刘尊师工画山水人物
　　曹申甫工画林石风竹
　　王华工画花鸟咸淳间画院待诏
　　包宷宣城人其父善画虎宷幼即学之及长遂成絶技画之传世者
　　熊渠射虎图一　　　　　虎习图一
　　重岩卧虎图一　　　　　雕虎图一
　　虎将三豹图一
　　盛师顔金陵人工画道释人物凡写士女每以北螺青衬背然后用烟墨水淡开谓之青蛾粉白另是一种富贵气象他人不能学也画之传世者
　　太上西升经图一　　　　十二星宫图一
　　玉晨道君像一　　　　　职贡狮子图二虢国夫人骑马早朝图一
　　磨勒击犬盗红绡图一
　　牟益字德新画入能品咸淳间待诏
　　僧德止号清谷工画佛像庐山寻真观东西二壁是其迹也
　　张翼字性之号竹林金陵人初学画于胡彦龙而得法于盛师顔人物道像杂画之外尤工散迹尝为巨珰罗大节作引四图各系以自制小赞罗上直时悬于直舍理宗见而悦之曰此画极工致可于阁下开板然竟不问为谁笔也其数竒不偶如此画之传世者
　　北极巡海图二　　　　　道经变相图五
　　二十八宿像一　　　　　容成真人像一黄初平真人牧羊图一
　　马自然真人炼丹图一
　　九曜像九　　　　　　　寿星像二
　　引图四　　　　　　　小景十六
　　顔直之字方叔号乐闲呉郡人工画人物兼精小篆
　　附外国
　　日本古倭奴国也有画者不知姓名写其国山水风物设色甚重多用金碧真境未必有此第欲防绘富丽以取观美耳然殊方异域而能留意绘事亦可尚也太平兴国中倭僧与其徒五人附商舶入朝表进金尘砚鹿毛笔倭画屏风太宗受之赐予甚厚至今倭僧能作墨画观音佛像宣和御府所藏者
　　海山风景图一　　　　　风俗图二
　　高昌国画用金银箔子及硃墨细防如雨销洒纸上写花卉翎毛亦同中国
　　夏国主元昊多才能通蕃汉文字善绘画
　　西蕃画佛像多在布上以油油之竒形诡状别有神趣高丽国画观音像甚工其源出于尉迟乙僧而笔法渐流入于纎丽





　　绘事备考卷六
<子部,艺术类,书画之属,绘事备考>
　　钦定四库全书
　　绘事备考卷七
　　湖广按察使王毓贤撰
　　辽
　　耶律特节字胜隠官西南面招讨都监性敏悟善书画每于行军之际輙图所在山川形胜以备参考凡受命出兵者咸取则焉尝从北院枢密使侵宋有宋将被伤而仆特节因绘其事张于军前见者无不传笑且叹其摹写之逼真也画之传世者
　　木叶山图一　　　　　　黑河秋雨图一
　　卓歇图四　　　　　　　勘箭图二
　　搜山图四　　　　　　　夜猎图一
　　雪猎图一　　　　　　　飞骑图二
　　较射图二　　　　　　　射雕图一
　　射雉图一　　　　　　　蹴踘图二
　　传餐图一　　　　　　　运粮图一
　　调马图二　　　　　　习马图二
　　卓泉图一
　　萧瀜辽之贵族累世联姻帝室门第之盛无与伉者瀜生而颖异性好读书被服儒素絶无贵游佻达之习官至南院枢密使政有余闲輙亲翰墨尤善丹青慕唐裴寛边鸾之迹凡奉使入宋者必命搆求凡遇名迹不惜重价装潢旣就而后携归本国建小楼以贮之风日晴和焚香展卷临摹所至咸有法则兴宗清宁中以义宗千角鹿图赐焉画之传世者
　　混同江钓鱼曲宴图一
　　写义宗千角鹿图一
　　平沙落日图一　　　　　关山鼔角图一
　　雪碛晓征图一　　　　　雪碛晾鹰图二
　　角鹰穴狐图一　　　　　棘林鹘鹞图四
　　秋原讲武图三　　　　　大宛马图二
　　渥洼马图一　　　　　　海东青图二
　　青骹鹰图一　　　　　　受緤鹰图一
　　独击鹘图一　　　　　　臂鹰图二
　　鞲鹰图二　　　　　　　习鹰图一
　　麋鹿图一　　　　　　　驯鹿图一
　　驎駵图一　　　　　　　骐骥图一
　　奔霄图一　　　　　　　牧放图一
　　选驷图三
　　杜锜金州人为宣政详穏官亦善画马
　　金
　　显宗善画獐鹿人马学李伯时笔法亦工墨竹虽未臻妙境而淸隽不俗甚有气韵章宗亲为题籖以寓赞诵画之传世者
　　七星鹿图一　　　　　　衔花鹿图二
　　解角麋图一　　　　　　果下马图二
　　朱鬛马图一　　　　　　试马图三
　　墨竹图二
　　海陵炀王完顔亮以才艺自矜好为墨戏写方竹亦有奇致尝遣使入宋藏画工于众中潜写西湖图归国而绘已像于吴山最高处因有立马吴山第一峯之句淫刑黩武国人苦之南侵兵变殂于军中非不幸也画之传世者
　　方竹图二
　　完颜璹字仲宝号樗轩喜写墨竹另一规格颇近自然家藏法书名画几与中秘等歴官枢密副使封密国公画之传世者
　　林下清风图一　　　　　淇水修篁图一
　　折枝竹图二　　　　　　墨竹图四
　　王庭筠字子端自号黄华道人本籍辽东徙居京洛大定中进士歴官翰林修撰画山水古木竹石直逼古人评者谓其胷次浩落不减米元章尤工草书一时推重画之传世者
　　苍崖古木图一　　　　　飞瀑界山图一
　　深林鼓琴图一　　　　　石上横琴图二
　　高峯纵目图一　　　　　溪桥观涨图一
　　怪石图三　　　　　　　密竹图二
　　枯槎图二
　　王曼庆字禧伯号澹游善写墨竹姿致絶佳亦能画山水然不逮墨竹也歴官行省左司郎中
　　任询字君谟号南麓易州人草书妙入神品工画山水亚于王子端
　　李澥字公渡相州人能行书善山水
　　厐铸字才卿号黙翁大兴人明昌中进士工画山水禽鸟官至京兆转运使
　　李遹字平甫号寄庵滦城人明昌中进士工画山水尝为元裕之画系舟山图得前辈不传之妙亦善龙虎腾跃有神歴官东平府治中画之传世者
　　神鱼化龙图一　　　　　龙跳天门图一
　　虎顾众彪图一　　　　　三虎渡河图一
　　子母虎图三　　　　　　风云际防图一系舟山图一
　　李仲畧字简之大定中进士善画山水尝临米元章名迹笔意幽澹元章不是过也官至山东亷访使画之传世者
　　临米元章楚山清晓图一
　　刘谦字光父号东轩工画山水
　　王竞字无竞彰德人善书大字兼工墨竹颇有古趣歴官翰林承旨画之传世者
　　僧赞宁谱竹图一
　　虞仲文字质夫定逺人工画人马学李伯时墨竹学文湖州有山林隠逸之气无缙绅富贵之习得其片纸不啻寸玑歴官平章政事封秦国公画之传世者
　　燕然勒铭图一　　　　　疏勒拜泉图一
　　追骑玩鞭图一　　　　　临湖夺槊图一
　　拔营图一　　　　　　　卓帐图一
　　墨竹图二　　　　　　　竹石图四
　　一骑红尘妃子笑图一
　　赵秉文字周臣号闲闲滏阳人楷书得钟王之秘画梅花竹石笔力苍劲官至翰林学士画之传世者
　　绕屋梅花图一　　　　　梅花书屋图二雪竹攲石图一
　　蔡珪字正甫丞相松年子工画墨竹学文湖州官至潍州守
　　张汝霖字仲泽辽阳人工画墨竹师黄华道人歴官行省平章政事
　　耶律履字履道东丹王七世孙也善画鹿绰有祖风人马亦佳墨竹尤妙歴官尚书右丞画之传世者
　　文囿鹿鸣图一　　　　　高冈鹿鸣图一
　　白鹿图四　　　　　　　鬭鹿图二
　　荼首图一
　　耶律浩然工画山水
　　韩将军逸其名工画墨竹
　　马天騋字云章作小景竹石疎秀可喜弟云卿云汉俱善画
　　陈道辅京兆人好写墨竹自号夜江散人
　　谢宜休妻忘其姓氏小字阿环山水学李成清润合格写竹学黄华道人潇洒可观亦闺房之秀也
　　武元直字善夫明昌间名士精于傅染画之传世者
　　巢云图一　　　　　　　曙雪图一
　　李元素　　赵霖　　周济川
　　已上三人皆皇统中名手工画山水人物
　　乔夫人善墨竹
　　李早画人物甚佳而树石不称明昌中有盛名翰林张翥题其三马图云金源六叶全盛年明昌政似宣和前宝书玉轴充内府时以李早方龙眠其推重如此
　　武伯英崞县人泰和中进士善画官至观州同知刘器之祁阳人以墨竹得名兼工小景
　　张公佐并州人工画山水明昌泰和之间声名借甚大简之渤海人工松石小景
　　钱过庭画山水以老米楚山清晓图为法
　　段志贤工画龙
　　徐荣之工画花鸟
　　李仲华工画湍流高树
　　李汉卿东平人工画草虫
　　黄谒精于蕃骑欧阳学士家藏有雪猎图上题大金御前应奉黄谒
　　胡叟逸其名工画山水
　　杜文字莘老云中人工山水
　　张珪工画人物形貌端正衣褶淸劲笔法从战掣中来而生动勾勒直欲驾轶前辈也画之传世者
　　陈琳草檄图一　　　　　集贤校书图一
　　吹台秋望图一　　　　　梁园雪赋图一
　　王官归隠图一　　　　　授书图一
　　繙书图二　　　　　　　合乐图二
　　古贤像十四
　　重阳真人王嚞字知明咸阳人大定中得道登真其先度马丹阳夫妇日尝画髑髅天堂二图寓意深逺落笔苍古自题隠诀于上以赠之又写松鹤图赠史宗密真人其画流传人间信仙笔也
　　悟禅师得大鉴不传之真印语言文字一切相忘而独寓意于诗画旣工山水复善墨竹士大夫得其寸玑片璧无不宝为夜光然一笔一画皆有宗防不妄作亦不妄与也画之传世者
　　雪山图二　　　　　　　山岚图一
　　晓山图一　　　　　　　偃波图一
　　听潮图一　　　　　　　海晏图一
　　定水图一
　　僧归义博通内典亦善山水
　　龙门翁逸其姓氏独工墨竹画之传世者
　　千叶琅玕图一　　　　　雪压竹枝图二风松竹图二
　　秀隐君不详其姓氏贞佑中于檀州善果寺画初祖面壁图观者云集欢喜赞叹主者因求再画笑而不答明日访之已无迹矣
　　哀宗正大中有画江潮者署名斌而不着其姓又有画佛像者名敏行为彭州人姓亦不着二人皆不详其出处附此以备防考
　　元
　　赵孟頫字子昻自号松雪道人本宋宗室寓居吴兴仕元为翰林学士承防封魏国公荣遇五朝名满四海书法魏晋画法晋唐俱入神品卒諡文敏画之传世者
　　空林积雨图一　　　　　林峦新霁图一
　　春山过雨图一　　　　　春山霭图一
　　山市早春图二　　　　　山市春晴图一
　　夏峯出云图二　　　　　夏山空翠图二
　　山林避暑图一　　　　　长夏江村图二
　　溪山夏景图三　　　　　林居清暑图一
　　水阁招凉图二　　　　　秋山黄叶图二
　　秋山落木图二　　　　　秋山新霁图二
　　秋山濯雨图一　　　　　云锁秋峦图一
　　山阁早秋图一　　　　　秋涧鸣泉图一
　　枫林秋晚图二　　　　　寒山晚翠图二
　　溪山密雪图二　　　　　高峯积雪图一
　　溪山晴雪图二　　　　　雪夜归舟图一
　　溪山残雪图二　　　　　雪江渔钓图二
　　雪江晚渡图一　　　　　长林霁雪图一
　　雪窻晓读图一　　　　　绿杨春雨图二
　　新桐引露图一　　　　　梧月山窻图一
　　松泉印月图一　　　　　双松挺秀图一
　　枕石听松图二　　　　　写生桃花图四
　　写生海棠图二　　　　　写生芍药图四
　　写生月季图二　　　　　四时月季图四
　　蔷薇濯露图一　　　　　暎水蔷薇图一
　　折枝桃花图二　　　　　折枝海棠图二
　　折枝杏花图二　　　　　折枝玉蝶图二
　　桃竹锦鸡图一　　　　　芙蓉鸂图二
　　荷花鹭鸶图二　　　　　竹石黄鹂图一
　　雪竹双禽图一　　　　　雪竹山鹧图二
　　水仙图二　　　　　　　风兰图一
　　兰石图二　　　　　　　竹石图四
　　墨竹图二十五　　　　　八骏图一
　　衮尘图三　　　　　　　舞马图二
　　玉骢图一　　　　　　　神马图一
　　洗马图一　　　　　　　刷马图二
　　调马图四　　　　　　　习马图二
　　牧马图五　　　　　　　饮马图三
　　解鞍图二　　　　　　　衔勒图一
　　踏花图一　　　　　　　躤栁图一
　　蕃马图十
　　赵雍字仲穆文敏子画山水师董源亦善人马书篆俱极精妙官至集贤待制同知湖州路总管府事长子鳯字允文工画兰竹与父无二集贤每题作已画以应索者故其名不显次子麟字彦徽善画人马官浙江行省检校集贤画之传世者
　　云峯图二　　　　　　　千岩图一
　　峻极图一　　　　　　　鳯冈图一
　　望岳图一　　　　　　　涉江图一
　　晚泊图一　　　　　　　落帆图二
　　舟雨图二　　　　　　　捕鱼图二
　　渔村图一　　　　　　　濯缨图一
　　携筇图一　　　　　　　寻芳图二
　　诗意图五
　　李衎字仲賔蓟丘人工画竹石枯槎初学王澹游继学文湖州着色师李颇落笔皆有神趣海内得其手迹如获奇珍不独士大夫称重也歴官浙江行省平章政事致仕封蓟国公卒諡文简画之传世者
　　桃枝竹图二　　　　　　鲜碧图二
　　云母竹图一　　　　　　檀栾图二
　　员池竹图一　　　　　　淇园图一
　　墨竹图五
　　李士行字遵道文简子画竹本于家学山水是其所长官至黄岩知州
　　商琦字德符曹南人左山防政第五子画山水师李营丘得其用墨法画竹自具风格每写缣素不尽幅不止也官至集贤学士画之传世者
　　山居图一　　　　　　　潇竹图二
　　商璹字台元左山之侄国子司业台符之弟恬退不仕善画山水得破墨法窠石最佳
　　刘融字伯熙画山水师郭熙官至秘书郎
　　柯九思字敬仲台州人写墨竹师文湖州官奎章阁鉴书博士
　　王振鹏字朋海永嘉人精于界画仁宗特爱之赐号孤云处士官至漕运千户
　　周密字公谨号草窻歴山人寓居钱塘家藏法书名画最多善写梅兰竹石图成必题诗其上以识之传世者
　　秋兰图一　　　　　　　谷兰图一
　　梅竹图二　　　　　　　梅花图二
　　墨竹图五
　　郑思肖字所南福州人工画墨兰妙有神采尝自写一卷长丈余品目粲然超出尘表题曰全是君子絶无小人其高致如此
　　金应桂字一之号荪壁钱塘人宋时曾为县令入元后隠居风篁岭书法欧阳询画学李龙眠当时目为二絶画之传世者
　　岩居上真图一　　　　　朝真图一
　　观音大士像一
　　钱选字舜举号玉潭霅川人善人物山水花木翎毛师赵昌靑緑山水师赵千里尤工折枝小景其得意者必赋诗于后画之传世者
　　青门折栁图一　　　　　隋堤烟雨图一
　　春郊试马图一　　　　　书楼玩雪图一
　　河梁话别图一　　　　　江村晚归图一
　　峯峦叠翠图一　　　　　楼台金碧图二
　　折枝芍药图四　　　　　折枝绛桃图四
　　折枝牡丹图一　　　　　玉蝶梅图一
　　龚开字圣予号翠岩淮隂人作书极古雅画山水师二米画人马师曹霸描法甚麤尤善墨笔钟馗别有神致画之传世者
　　梅岩霁雪图一　　　　　玉涧流泉图一
　　江村宿雨图一　　　　　钟馗图二
　　写唐太宗天闲十骥图一
　　写唐德宗望云骓图一
　　沈孟坚画花鸟师钱舜举深得其法
　　王正真初名缵字承之号竹斋原宋内侍佩虎符奉谢后北行一旦辞荣入道以丹青自娱工画山水墨竹
　　赵孟吁字子俊文敏弟工画人物花鸟官至州牧画之传世者
　　白鹇图一　　　　　　　白燕图二
　　仙女图二
　　陈琳字仲美善山水人物花鸟取法前贤标新领异与赵魏公晨夕讲论多所禆益凡临摹旧迹观者几不能辨谓自南渡至此将二百年无其匹也画之传世者
　　高士图三　　　　　　　防仙图一
　　画眉图一　　　　　　　鹡鸰图一
　　松鳬图二　　　　　　　红树图一
　　丽春图一
　　刘敏字有功宣德龙门人画墨竹学顾正之子世亨亦善此技画之传世者
　　风篁夕翠图一　　　　　竹图一
　　苍琅暎水图一　　　　　篃竹图一
　　钓丝竹图二　　　　　　棘竹图一
　　疎节竹图一
　　史杠字柔明自号橘斋道人诵读之暇弄笔作人物山水花竹翎毛俱有别致歴官行省左丞画之传世者
　　牡丹孔雀图一　　　　　青松白鹤图一
　　芦汀宿雁图一　　　　　兰苕翡翠图二
　　红椒士女图二　　　　　芭蕉士女图二
　　五色雀图二　　　　　　白翎雀图一
　　越雉图一
　　郭敏字伯达杞县人好读书工画人物山水学武元直师其意而不师其法墨竹尤妙官至州倅画之传世者
　　竹林七贤图一　　　　　竹溪六逸图一柯亭选胜图一
　　李有字仲芳蓟州人原名立义官两浙运司经歴画古木竹石笔意高逺
　　乔达字达之燕人多才艺善丹青山水学李成墨竹学王庭筠更学文湖州皆得其法歴官翰林直学士画之传世者
　　暮山图一　　　　　　　烟林图一
　　雪竹图一　　　　　　　风竹图二
　　林竹图三　　　　　　　修竹图一
　　王英孙字才翁号修竹绍兴人仕宋为将作监主簿入元隠居不仕作墨竹兰蕙雅洁可师
　　李倜字士自号员峤真逸画墨竹师文湖州歴官集贤侍读学士
　　田衍字师孟彰德人性颖异而有才识多藏法书名画以时涉猎画墨竹学王澹游
　　张衡字士衡乐陵人官中书左司员外郎辞职归田屡辟不起作文字极奇古山水学荆关书法学张史墨竹乃自成一家画之传世者
　　山雨图一　　　　　　　夕岚图一
　　春山图二　　　　　　　江树图一
　　雪竹图二
　　顾正之画墨竹学乐善老人
　　范庭玉保定人画墨竹学文湖州
　　刘贯道字仲贤中山人工画道释人物鸟兽花竹取法诸家铨衡众妙山水宗郭熙有极佳处亦善写真至大中为御衣局使画之传世者
　　延寿真人像一　　　　　玉局真人像一
　　纯阳大士像三　　　　　海上三山图一
　　阿耨池莲图一　　　　　嘉陵江水图一
　　禽集木图一　　　　　芙蓉秋雁图一
　　竹雀图二　　　　　　　藂竹图一
　　写成宗御容一
　　柴桢字君正东平人善画山水天资高妙不学而能信世昌字云甫东平人自号中隠画山水学沈士元名过其师墨竹具有别致葢黄华道人之后又一变也
　　李章字君章东平人善大书晚年以画墨竹得名胡瓒字元礼京兆人旣擅丹青复工墨竹官至衡州路同知
　　韩公麟字国瑞号雪谷真定人为太医副使精于养生之学而留意绘事画墨竹笔法简当当时名手无能出其右者
　　李益渭州人工画人物
　　彭郎中逸其名工画人物
　　刘允文广汉人工画佛像
　　陈扬　吴真　孙玠　曹虚白　张咸熙　皮简已上六人俱善画人物山水皆自宋入元而隠居不仕者
　　贺六待诏逸其名海州朐山人家世工画观音至待诏而艺益精忽一日大士化为丏者从之求画旣授以图乃为增改数笔神明焕发视之已在云中矣从此名满天下请索遂无虚日画之传世者
　　莲叶观音像二　　　　　调露观音像二
　　送子观音像六　　　　　鱼篮观音像三
　　大海观音像一　　　　　水月观音像四
　　杨枝观音像一　　　　　持鉢观音像二
　　潮音三定图一　　　　　磐石观音像一观音像十六
　　危道人逸其名独善画鱼足迹不出麻姑山葢有道之士也画之传世者
　　戏鱼图二　　　　　　　游鱼图四
　　鱼梁图二　　　　　　　鱼跃图一
　　渔村图一　　　　　　　鳜鱼图三
　　鲂鱼图一　　　　　　　剑鱼图一
　　朱鱼图四　　　　　　　名鱼图四
　　鱼苗图二
　　周弼字伯防汝阳诗人善墨竹
　　僧修范润州人工画湖石
　　僧志坚蜀人工画山水
　　僧彦深工写佛像尤善写观音画之传世者
　　天亲菩萨像一　　　　　智积菩萨像一
　　文殊师利像二　　　　　宝幢菩萨像一
　　药王菩萨像二　　　　　献珠龙女像一观音大士像十二
　　牛麟字伯祥太原人精于词赋能作大字兼画墨竹风格萧散
　　张德琪字廷玉蓟州人书法精到行书学刘房山草书学张长史墨竹梅花学王澹游人谓其画意亦有书法似不诬也画之传世者
　　岭梅图二　　　　　　　早梅图一
　　落梅图一　　　　　　　墨竹图二
　　雪竹图二
　　刘德渊字仲渊燕人官至蓝山县尹写墨竹学刘自然韩绍晔字子华燕人画山水学武元直墨竹学乐善老人官至御衣局使
　　张敏夫燕人喜画竹石学刘自然
　　赵淇潭州人宋赵葵之仲子号平逺亦号太初道人又称静华翁歴官湖南宣慰使写墨竹长竿劲节风致高闲画之传世者
　　千寻直节图一　　　　　竹苞青玉图一
　　湘皋雨竹图一　　　　　清风苦节图一墨竹图二
　　周尧敏字禹卿号学山海盐当湖人画竹学文湖州颇有防心处
　　王鼎字德新海盐人写竹学丁子卿得其笔意子泰之号竹趣笔法畧如其父
　　谢显字耀卿号隠麓大名人画墨竹学员大夫
　　刘广之燕人工画墨竹
　　宋敏字好古亦善墨竹
　　沈雪坡嘉兴人画梅竹
　　姚雪心台州黄岩人画墨竹学文湖州
　　赵云岩温州人寓华亭青龙镇善画花鸟设色有法不以秾艳为工而以清妍生动为贵一时名手咸取则焉画之传世者
　　俪兰图一　　　　　　　尧韭图一
　　梅竹图三
　　乔戚里名字出处未详专画梅花竹石建安白鹤山岳祠东庑中壁所画罗浮古梅是其迹也
　　王仲元工画花鸟得傅染之法尤善作小景山水用墨调润
　　自然老人姓刘氏逸其名真定祁州人工画墨竹禽鸟画之传世者
　　百舌弄晴图一　　　　　莺迁乔木图一
　　緑杨黄鸟图一　　　　　条桑戴胜图一
　　黄鹦鹉图二　　　　　　义鹘图二
　　十二红图一　　　　　　角鹰图二
　　牛叟大名人少为牙郎号窝丝牛能画墨竹以巧悟得之不师古人麤有理致
　　朱淳甫济隂人家世工画山水至于丹青人物淳甫独得其妙树石亦佳兼善梅竹画之传世者
　　桐江把钓图一　　　　　秋林琴奏图一
　　防蹇寻山图一　　　　　石磴支筇图二
　　山窻晓读图一　　　　　疎林烟霭图二
　　枕石图一　　　　　　　饭牛图一
　　陟巘图一
　　焦善甫工画花竹尤长于写貌画之传世者
　　夹竹桃花图二　　　　竹枝牡丹图一
　　竹醉丹榴图一
　　陈仲仁字元长江西人善画山水人物花鸟主阳城簿为安定书院山长日与赵文敏论画多所不及文敏见其写生花鸟含毫命意追踪古人以为黄筌复生不是过也至元间年几九十而神明不衰笔墨愈妙画之传世者
　　高山望云图一　　　　　武夷九曲图九
　　载酒问奇图一　　　　　空江雨艇图一
　　彭蠡候风图一　　　　　吐绶鸟图二
　　桑扈图一　　　　　　　比翼图一
　　鹍鸡图一　　　　　　　鳻雀图一
　　丽春图一　　　　　　　木香图一
　　紫薇图一　　　　　　　百合图一
　　芍药图十四
　　徐鹏字程逺凉州人徙居商丘博学能文兼工绘事性好芍药圃中所植凡数千本皆名品之最贵者每当晓日巡行花间相其色泽形质而次第之着为一图手自描写光华掩暎瑰异夺目当时有持兼金求其尺幅不可得者幸而得之传玩遂无虚日矣秘阁所藏者
　　冠羣芳图二　　　　　　宝妆成图四
　　晓妆新图一　　　　　　防妆红图一
　　尽天工图一　　　　　　红都胜图一
　　紫都胜图一　　　　　　逍遥红图一
　　寿州青图四　　　　　　缕金囊图二
　　簇红丝图二　　　　　　试梅妆图一
　　玉板缬图一　　　　　　道妆成图二
　　蘸金香图二　　　　　　菊香琼图二
　　金线楼图一
　　顔辉字秋月江山人七岁时见圣果寺画壁留玩不忍去归即以纸摹之见者惊服从此研精绘事专写道释人物气象雄伟迥不犹人画之传世者
　　大梵天王像一　　　　　十大弟子像一
　　五祖授衣图一　　　　　淮南拔宅图一
　　延寿真人像一　　　　　姑射神人图一金刚经像十
　　孙君泽钱塘人工画山水人物兼学夏珪马逺画之传世者
　　秋江静钓图二　　　　　羣山霁雪图一
　　松月流泉图一　　　　　烟岚晚景图二
　　渊明漉酒图一　　　　　右军书扇图一摹王维雪里芭蕉图三
　　吴梅山工画山水人物
　　吴梅溪工画花鸟翎毛
　　冯君道钱塘人工画花竹翎毛性嗜鹌鹑出入怀袖间观其饮啄羣鬭之状以资笔势画之传世者
　　竹禽图二　　　　　　　鹭鸶图一
　　鹌鹑图五　　　　　　　鬭雀图二
　　白燕图一
　　杨月涧笔致矫健专画龙虎画之传世者
　　沧溟龙化图一　　　　　神龙跃渊图一
　　骊龙抱珠图一　　　　　崧高虎拜图二
　　山崦虎卧图一　　　　　子母虎图二
　　逐兽虎图二
　　杨说岩画道释人物尤工写貌
　　马虚中工画山水花鸟
　　许择山工画神佛画之传世者
　　华严变相图六
　　沈月田工画林木树石
　　朱梅闲善画花竹
　　刘耀字耀卿朴之子工画山水兼学马逺夏珪笔致幽澹皴染得法画之传世者
　　春山烟霭图二　　　　　清池图一
　　山椒阁道图一　　　　　雪江图一
　　翠峯图一
　　吴古松钱塘人画山水学郭熙
　　王渊字若水号澹轩杭州人幼习丹青赵文敏尝指授之故所画皆有奇致无一笔入于院体山水师郭熙花鸟师黄筌人物师周昉罔不精妙兼工花木竹石诚一代名手也画之传世者
　　岚光清晓图二　　　　　湖濵萧寺图二
　　絶巘飞泉图一　　　　　秋江待渡图二
　　牡丹竹枝图二　　　　　千叶石榴图一
　　粉红石榴图一　　　　　海红瑞雀图一
　　东篱采菊图二　　　　　东篱送酒图二
　　崇岗振衣图一　　　　　沧浪濯足图二
　　读书图一　　　　　　　载酒图一
　　流觞图一　　　　　　　种树图一
　　朱德润字泽民吴郡人画山水学郭熙清逸可观官至镇东儒学提举画之传世者
　　灵岩山四时风景图四
　　唐棣字子华吴兴人画山水师郭熙官至休宁县令画之传世者
　　梅岑图一　　　　　　　湖景图一
　　黄公望字子久号一峯又号大痴道人举神童有异才三敎之理无不淹贯信口而出皆成文章诵读余闲旁及诸艺工画山水专师董源晚年稍变其法自成一家山顶多岩石瀑布必数折而后下皴染秀密笔法雄健后来名手无不奉为楷模董源以还一人而已画之传世者
　　溪山亭子图二　　　　　柴门夜归图一
　　江亭唤渡图二　　　　　山腰楼观图一
　　飞阁栖云图一　　　　　山馆闭门图一
　　枫林落叶图二　　　　　雪溪渔艇图一
　　烟村牧笛图一　　　　　山阁图三
　　山彴图一　　　　　　　山寺图一
　　江村图四　　　　　　　平桥图一
　　秀峯图一　　　　　　　晚峦图一
　　雪意图二　　　　　　　雨意图三
　　雪舟图二　　　　　　　秋岸图一
　　雪麓图二
　　曹知白字贞素号云西华亭人画山水学冯觐笔墨稍弱而清润可喜有仆汲清亦善山水皆知白所授也画之传世者
　　荡胷云海图二　　　　　三泖湖图一
　　吴镇字仲圭嘉兴魏塘人自号梅花道人画山水师巨然其临摹古迹合作者絶佳然亦有率畧处以其韵胜不能诘也兼善墨竹墨花落笔轻倩名重一时画之传世者
　　山居农作图一　　　　　雪峰危栈图一
　　秋水苹洲图二　　　　　秋晚烟岚图一
　　秋亭待月图一　　　　　曲岸醉吟图二
　　石岸古松图二　　　　　水墨竹禽图二
　　山麓渔舟图一　　　　　秀峯双涧图一
　　大寒林图二　　　　　　小寒林图三
　　墨牡丹图四　　　　　　墨荷花图二
　　墨梅花图二　　　　　　墨竹图六
　　烟雨图一　　　　　　　墨菊图三
　　幽谷图一
　　倪瓒字元镇常州无锡人号云林生天资高妙赋性孤介于书无所不窥然止得其梗槩有洁疾所居清閟阁中几席图书纎埃不染即地平石砌亦明净如拭入其座者几无唾处酷嗜名画遇前代真迹不惜重价购之晨夕临摹标新领异故能参综诸家而为一代妙笔善写山水尤长于林木竹石清疎澹逺风致絶伦晚年率意应酬似出两手然终不可及也画之传世者
　　潇湘秋晚图一　　　　　渔浦蒹葭图二
　　长江帆影图二　　　　　松峯积雪图二
　　烟岚清晓图一　　　　　江山平逺图三
　　江山卧游图五　　　　　山居独乐图一
　　雨晴春晓图一　　　　　山溪水阁图二
　　万竿烟雨图一　　　　　万卷书楼图一
　　万壑松风图一　　　　　万里长江图一
　　万峰积雪图一　　　　　烟林小景图二
　　万木吟秋图一　　　　　竹石小景图一
　　长林高隠图二　　　　　松石图三
　　逺山图四　　　　　　　秋山图六
　　逺景图二　　　　　　　层峦图一
　　寒山图一一　　　　　　晴峦图一
　　江皋图四　　　　　　　古木图三
　　峭壁图一　　　　　　　山楼图一
　　山观图一　　　　　　　山阁图二
　　云山图七　　　　　　　奇峯图一
　　云岩图一　　　　　　　奇石图三
　　烟林图一　　　　　　　窠石图七
　　盛懋字子昭嘉兴魏塘人父洪甫善画懋自幼学之尽得其法写水墨人物花鸟师陈仲美而畧变其意工致有余灵宕不足画之传世者
　　宫女图三　　　　　　　醉客图一
　　女仙图二　　　　　　　隠逸图四
　　萱花图二　　　　　　　葵花图一
　　菊花图四　　　　　　　杂花图五
　　鸂图四　　　　　　　鬭鸡图一
　　驯雉图一　　　　　　　双鸠图一
　　孟玉涧吴兴人工画青緑山水傅染得法画之传世者
　　千岩滴翠图一　　　　　春山緑树图二碧峯插汉图一
　　胡廷晖吴兴人工画花鸟山水虽极精密未免习气与孟玉涧姚彦卿同时画之传世者
　　红槿花图二　　　　　　素馨花图二
　　雁来红图一　　　　　　洛阳锦图三
　　吐绶鸟图一　　　　　　黄鹂图一
　　鸜鹆图一　　　　　　　鹁鸽图一
　　王士熙字继学东平人好读书能文章自尹校以至宪司手不释卷复好丹青学为山水一往精诣本于天性非人力也歴官御史中丞画之传世者
　　江山平逺图四　　　　　夏景图一
　　夏山图二
　　贾防字治安河南人工画禽鸟得飞鸣翔集之状尝为仁和尹有能名画之传世者
　　洪崖跨鸾图一　　　　　雁门霜信图一
　　平楚归鸿图一　　　　　卫鹤乘轩图二
　　莲塘彩鸳图二　　　　　江鹭窥鱼图二黄鹦鹉图一
　　顾安字定之为泉州路判官工画墨竹
　　陶复初字明本天台人画学李营丘自号介轩老人官台州儒学敎授卒赠乐清尹平生喜写墨竹及着色竹画之传世者
　　露梢拂云图二　　　　　翠竹图二
　　淇园緑玉图一　　　　　朱竹图四
　　墨竹图四
　　李筼峤河东人性敦厚无他好文章之外惟写墨竹得文湖州笔意歴官翰林学士画之传世者
　　蒲竹图三　　　　　　　柘竹图三
　　疎竹图一　　　　　　　笋竹图二
　　丛竹图一
　　谢庭芝字仲和号雪村平江昆山人工墨竹画之传世者
　　防竹图二　　　　　　　竹图一
　　墨竹图四
　　李升字子云号紫筼生濠梁人工画墨竹有萧疎宕逸之致亦善窠石
　　盛昭字克明扬州人画竹石师文湖州
　　郭畀字天锡京口人工画窠石墨竹
　　苏大年字昌龄真定人寓居扬州竹石师苏东坡窠木师亷宣仲皆有格法画之传世者
　　霜筠劲节图一　　　　　笋竹图一
　　折枝风竹图二
　　张逊字仲敏号溪云吴郡人善画竹作钩勒法妙絶当世山水学巨然而不逮竹
　　顾逵字周道吴人工画山水人物兼善写真画之传世者
　　唐宗月夜游华清宫图一
　　赵惟志字彦功号恕斋大梁人善墨戏歴官集贤待制提举江浙儒学
　　边鲁字至愚号鲁生善画花鸟兼工墨戏画之传世者
　　羣鸦话寒图一　　　　　芦汀宿雁图一水墨牡丹图四
　　陈君佐宿州人寓居广陵善墨戏师宋徽宗画山水师马逺夏珪
　　李容瑾字公琰善界画山水师王孤云
　　朱裕字敏道延陵人画山水师李成
　　沈麟字秋涧杭州人画山水师郭熙尤工写貌画之传世者
　　溪云罨画图二　　　　　秋山风雨图二
　　疎林烟霭图一　　　　　风雨归舟图二夏山图五
　　林士能字若拙画山水少浑厚秀润之气
　　郑禧字熙之吴郡人工画山水得董源笔法用墨清润写墨竹禽鸟全学赵文敏意趣高逺惜乎早逝未竟其业也画之传世者
　　林峦晓雪图二　　　　　江岸渔舟图一
　　潇湘夜雨图一　　　　　山市晴岚图一
　　海岸图二　　　　　　　渔村图二
　　渔父图一
　　王字叔明吴兴人赵文敏之甥也画山水师巨然深得其意多作平逺疎秀之笔一时推为钜手亦善写人物描摹傅染俱有神韵所画孝经图至彻内廷睿览诏阁中摹本以赐诸王戚里至今犹艳称之画之传世者
　　秋水蒹葭图一　　　　　清秋江阁图二
　　远浦落帆图二　　　　　江村晓行图二
　　秋林落照图一　　　　　春山图四
　　寒山图一　　　　　　　寒林图二
　　江雨图三　　　　　　　江帆图一
　　江阁图一　　　　　　　逺景图二
　　渔钓图二　　　　　　　松岸图二
　　泛舟图一　　　　　　　叠嶂图一
　　唤渡图一
　　赵元字善长山东人画山水师董源
　　张义上字师防工画山水
　　陈植字叔方吴郡人工画树石别有奇趣
　　李仕传字仲芳蓟门人画山水人物学李伯时尤善仿宋徽宗墨戏
　　戴淳字厚夫钱塘人工画山水
　　杜本字厚父工画牛亦善山水尤长于葡萄画之传世者
　　乌牸图二　　　　　　　青牛图二
　　犇牛图一　　　　　　　鬭牛图一
　　服箱图一　　　　　　　牧放图三
　　写生葡萄十五
　　吴垕字从礼杭州人善丹青专摹院体
　　张渥字叔厚号贞期生杭州人善白描人物虽笔法欠老而工致絶伦画之传世者
　　水墨梅图十七
　　吴瓘字莹之嘉兴人家多法书名画日事临摹然所画者不过窠石墨梅而已
　　张文枢字石隠湖州人幼尝为僧能画山水学巨然亦工墨竹画之传世者
　　夏岭风篁图一　　　　　墨竹图三
　　李冲字用之善画山水学李成荆浩
　　张逺字梅岩华亭人善画山水人物并学马逺夏珪临摹旧迹往往逼真至于濳补古画尤为精妙画之传者
　　写李成羣峯茂林图一
　　写王维山谷行旅图一
　　写张询雪峯危栈图一
　　写杨宁刘聪对戎图一
　　写张萱七夕祈巧士女图一
　　陈鉴如杭州人精于写貌有元第一手也其子芝田能世其学
　　佟士明上都人以写貌得名
　　冷起嵒京师人工写貌至元间写宁宗御容称旨授御衣局使
　　王绎字思善杭州人工写貌尤长于小像不徒得其形似兼且得其神情
　　林伯英嘉兴魏塘人工画花鸟
　　周如斋工画山水学高房山
　　沈月溪华亭青村人以棱作为业学马逺山水人物描写极工人莫能辨
　　边武字伯京京兆人善墨戏花鸟
　　王迪简字庭吉号蕺隠防稽人工画水仙
　　陶号菊村金陵人画山水师李成
　　谢佑之画折枝花傅色秾厚欲仿赵昌而未得其法刘梦良蜀人画梅花学杨补之
　　朱邸蜀人工画墨竹
　　简生蜀人善画山水
　　陈立工画山水好写东南名胜分列为图曲尽其妙龙眠山图尤极明秀虞集手书跋之画之传世者
　　九华山图一　　　　　　龙眠山图一
　　齐山图一
　　华岳工画山水杨载赋诗赠之有华岳能诗世有名偶画丹青亦疎放之句
　　潘桂金陵人善写貌
　　何大夫逸其名工画人马为虞集所称许
　　霍元镇规模董北苑米南宫父子画山水人物妙有风格画之传世者
　　云山图十一　　　　　　夏山图二
　　王起宗工画山水树石
　　戈叔义工画墨竹
　　臧良字祥卿钱塘人画花竹翎毛师王若水
　　夏迪字简伯温州人工画山水竹石
　　赵天泽字鉴渊蜀人工画梅竹
　　张中字子正松江人画山水师黄一峯亦善墨戏卫九鼎字明天台人善界画师王孤云
　　徐恺字士元湖州人画山水师李成
　　曾瑞卿号褐夫居钱塘画山水学范寛
　　张观字可观松江人世业棱作善画山水兼学马远夏珪而特长于摹仿画之传世者
　　秋山晚霁图一　　　　　临流抱膝图一春山图二
　　赵清涧淮安人善写人物女仙画之传世者
　　琼花仙子图二　　　　　洛神图一
　　南岳魏夫人石坛受简图一
　　杨基字孟载蜀人寓居平江精于诗律一时风雅之彦奉为楷模间写竹石山水亦有佳趣
　　高克恭字彦敬号房山其先西域人后居燕京歴官刑部尚书善画山水始师二米后学董源墨竹学黄华道人皆得其法至于怪石奔湍山头水口烘锁泼染作者鲜及
　　巴延布哈高昌世子而鲜于伯机之甥也自号苍岩善画龙有神气歴官江东亷访使画之传世者
　　滚雾戏波龙图一　　　　坐龙图一
　　出山子母龙图二　　　　戏龙图一
　　持嘉君实女真人寓居京师画竹学刘自然颇有意趣萧鹏抟字图南本契丹人父崇甫为王子端甥图南幼有巧思博学多才能诗善画墨竹师黄华道人亦工山水兼写梅兰
　　丁野夫囘纥人工画山水兼学马逺夏珪得其笔法宋嘉禾上党人画人物学石恪减笔作利市仙官风格蕴借亦能写小景墨竹
　　宋汝志钱塘人家世宋画院汝志不肯仕元为开元宫道士法号碧云善画山水人物花鸟
　　真人张与材字国梁别号广微子袭汉天师封昌国公能大书兼工画龙墨竹画之传世者
　　祥龙图二　　　　　　　吟龙图一
　　墨竹图二
　　真人张嗣成号太袭汉天师工画龙兼善山水画之传世者
　　庐山图一
　　真人张嗣德号太一袭汉天师工画墨竹
　　道士方方壶提防上清宫工画山水
　　吴霞所善画龙
　　张彦辅善画山水
　　赵元靖以画墨竹得名云游浙闽间所至淋漓墙壁虽近繁冗多有可观
　　丁清溪钱塘人工画道像人物学李嵩王辉马麟尤长于写貌画之传世者
　　五星二十八宿真形图一
　　写唐董展道经变相图一
　　紫微北极大帝像一
　　王景升杭州人居开元宫工画道像人物兼学王辉李嵩
　　徐太虚善画山水
　　卢益修天台人善画水仙学赵子固
　　萧月潭淮南人善白描道像画之传世者
　　三清像三　　　　　　　北帝像一
　　太白像二　　　　　　　醉真图二
　　七曜像一
　　以上八人皆元统至元间道士
　　禅师溥光字元晖号雪庵大同人俗姓李氏善作行草楷书尤工大字画山水学关同写墨竹学文湖州禅悦旣深涉笔成趣受知宁顺两朝累授昭文馆大学士赐号悟大师画之传世者
　　溪山兰若图二　　　　　九夏松峯图一
　　万壑松风图一　　　　　小寒林图六
　　林汀图二
　　僧溥圆字大方号如庵河南人俗姓李氏于雪庵为法弟书法得之雪庵山水墨竹俱学黄华道人
　　僧海云画墨竹学樗轩
　　僧妙圆亦工墨竹格度潇爽
　　僧智浩号梅轩画墨竹虽少蕴借而脱洒简畧亦自有致
　　僧道隠字仲孺号月涧海盐当湖人俗姓李氏画兰石学赵子固写墨竹学王翠岩画之传世者
　　空谷幽兰图三　　　　　灵石丛兰图一
　　菩萨竹图一　　　　　　墨竹图二
　　竹石图五
　　僧允才号雪岑传法嘉兴石佛寺工画墨梅墨竹学丁子卿
　　僧时溥字君泽号雨岩华亭人通经律能诗赋工画墨竹意致高逺兴至挥毫三梢五叶而已
　　僧智海工画墨竹学海云禅师
　　僧普明号雪牕工画兰栢子庭工画墨竹菖蒲写景平淡止可施诸僧舍不足为文房清玩也
　　僧惟翰字古清江右人工画龙
　　李希闵字克孝蓟门人工画山水竹石
　　赵彦正工画人马
　　孟运判室刘氏善书法临摹古人字帖笔力兼到喜赋小诗尤好墨竹清疎雅澹学金显宗
　　完顔用室蒋氏以苦节受旌工画墨竹画之传世者
　　修竹傲霜图二　　　　　　雪筠含翠图【阙】丛竹图五
　　乔德玉室张氏亦善写竹



　　绘事备考卷七
<子部,艺术类,书画之属,绘事备考>
　　钦定四库全书
　　绘事备考卷八
　　湖广按察使王毓贤撰
　　明
　　宣宗御笔有山水有人物有花果有禽鸟草虫上着年月及所赐臣名用宝不一有广运之宝武英殿等宝或雍熙世人等图书莫不奎章丽日宸藻淩云寸玑片璧都成夜光葢景陵临御日久四海无虞万几之暇得留神于翰墨多能天纵化理自然固非寻常图画所能拟议也
　　宪宗孝宗两朝御笔多画神像识以年月及宝孝庙以后诸宗室中有善画神像及金瓶牡丹金盘茉莉兰菊梅竹之类甚多第以别号图章识之而不详其名字所出故无从稽考
　　郭文通永嘉人善画山水布置茂密长陵最爱之有言马逺夏珪者輙斥之曰是残山剩水宋代偏安之物也亦何足尚其俊爽如此
　　商喜字惟吉善画山水人物笔精墨妙受知献陵士大夫得其缣素无不什袭而珍赏之
　　韩秀实涿州人与商喜同被宸眷人物旣工画马尤骏张靖山东人画道释人物深得吴道子笔意尤善写照孙玘字廷玉善画山水人物孙锦亦擅丹青颇似其祖尤工写照
　　张善字从善金陵人善画花果翎毛子偕字汝同能世其业
　　边景昭陇西人与其子楚祥俱善画花果翎毛声誉过于殷氏
　　谢庭循永嘉人工画山水笔法淳丽为同事所宗杨东里少师称其谨慎有文笔墨恬雅因受知于景陵诸臣不敢望也
　　周文靖莆田人山水可比谢庭循
　　王绂字孟端一字友石又号九龙山人毘陵人高介絶俗诗文书法为时所宗官至中书舍人有王舍人集行于世画竹石最清劲名重萟林而絶不妄作故亦不易得也
　　庄瑾字公瑾号采芝龙江人工诗赋善草书尤长于画兼学夏珪马逺笔致超诣葢张可观以后一人而已
　　胡大年工画葡萄
　　僧温日观　晓庵俱善画葡萄当时无不知其名者李在字以政莆田人工画山水细润宗郭熙豪放宗夏珪马逺写人物尤妙评者谓其八面生动未易才也始仕云南行取入都
　　戴进字文进号静庵又号玉泉山人钱塘人工画山水得诸家之妙神像人物走兽花果翎毛极其精采尤喜作葡萄配以钩勒竹蠏草设想甚奇气韵飘逸画家第一流也子泉字宗渊画山水有家法但用墨太重耳
　　夏芷字廷芳钱塘人善画从学于戴静庵笔力逺到不幸早卒弟葵字庭晖画山水人物皆极工致
　　华朴中浙江诗僧工画山水师戴静庵
　　上官伯达谯川人画佛像人物傅色旣精神采亦备能使人起敬
　　夏防字仲昭东吴人初姓朱登第后始复姓自中书舍人歴官太常寺卿直内阁诗文书法卓冠于时喜画竹石笔致高逺求之者无虚日随意应酬罔不精妙
　　张益字士谦与夏防同同年官至学士写竹亦妙陈嗣初东吴人以文章擅名官翰林院检讨精于画竹夏防张益咸师事之
　　谢宇字伯寛号容庵湖广衡阳人幼聪頴宣德中选入司礼监与中贵人读书以中书舍人直内阁累加工部侍郎掌通政司事善画山水取法诸大家皆能得其神韵画花木鸟兽咸有意趣仲子中书舍人汝明字晦卿亦善画山水
　　任道逊字克诚瑞安人工于词翰歴官太常寺卿直文华殿工画梅花其夫人孙氏亦善画
　　夏衡字以平松江人工书法篆高古自中书舍人歴官太常寺卿善作画得黄子久笔意
　　金文鼎鹤城人精于书法诗文雄赡画法黄子久深得其妙长子钝字汝砺次子鋭字汝潜皆善画并有父风
　　金湜字本清四明人自号朽木居士善书法工画竹钩勒甚精初仕中书舍人歴官太仆寺少卿
　　陈谦字士谦号讷庵逸人书画皆学赵松雪每自夸其得法而评者亦多以此归之
　　丁文暹号竹坡工画山水翎毛墨气清润
　　陈叔谦武林人性明悟能辨古器识名画第其品类纎毫不爽画学倪云林亦自有佳致尝书一联于亭以自况云博古图搜周汉制无声诗写晋唐题
　　王商贤梅溪人善墨戏人物年逾九十下笔益妙姚绶字公绶浙江人自号云东逸史第进士官监察御史天姿俊逸有晋人风致早岁挂冠优游泉石画学吴仲圭当时有郑防之目字画经人转售者輙以厚价购收之其自重如此
　　孙隆号都痴毘陵人燕山忠愍侯裔孙生而英敏有神仙风格写翎毛草虫仿没骨图
　　张祐字天吉鳯阳人袭爵隆平侯温文和易如儒者工画梅其从弟禄字天爵亦善画梅与兄齐名
　　王谦字牧之号氷壶道人礼部儒士隆平侯延之幕府工书法善墨梅隆平得其笔意子应竒亦善画梅
　　陈宪章防稽人能诗工书善画梅花与王谦齐名评者谓两家韵格虽不同然宪章笔力过王谦逺矣子英亦善画梅
　　张绪字廷端海虞人　吴处诚东吴人俱与夏防同时竝工竹石笔力亚于夏防
　　毛良字舜臣号两山居士北平人袭爵南宁伯画山水师米元章烟云变幻有天然之妙赏鉴尤精能诗着无声诗以诠画理与文集并行于世
　　太监陈喜字仲乐口北人工画人物鸟兽下笔无痕为一代名手
　　石鋭字以明钱塘人画学盛子昭凡写金碧山水界画楼台人物傅色鲜明温润名著于时
　　丁玉川江西人工画人物山水
　　林良字以善广东人画着色花果翎毛极精丽放笔冩水墨禽鸟树木极遒劲皆人所不能及歴官锦衣卫指挥使
　　顾宗字学渊广州人画学黄子久官中书舍人
　　姜立纲字廷宪号东溪永嘉人能文善书字画端楷当世得其片纸争以为法画学黄子久亦精妙
　　黄灿字蕴龢　栁楷字文范俱永嘉人与姜立纲同直内阁诗文书画并臻神境
　　范暹字启东号苇斋东吴人工书法善画花竹翎毛一时推为名笔叶文庄公尝谓起东精绘事有谈论馆阁名公无不愿交者老于京师人称范苇斋先生云
　　陈复字啓阳号坦坦居士燕山人幼时伯父为南京通政司右参政复同弟后往从之因得与都人士交稔才情渊博诗文典雅尤长于作画山水松竹咸有指趣以礼部儒士授鸿胪寺序班用大臣荐改国子监典簿
　　陈后字啓先号寓斋复之弟诗文书画与兄齐名尤精堪舆之学以大臣荐授钦天监博士子汉能世其业
　　刘志寿字伯龄密县人頴悟能诗以世业任南京钦天监五官灵台郎善画翎毛兼工虾蟹落笔皆有意趣
　　李防字光逺号柯耕衢州西安人工楷书善画松竹得过庭章张廷端之笔意官礼部司务
　　杜堇字惧男号柽居亦号古狂又称青霞亭长其先丹徒人占籍京师性勤学自经史子集以至稗官小说罔不涉猎累举进士不第遂絶意进取专为诗古文词博洽精当旣通六书复工绘事山水人物草木鸟兽无不超诣由其胷怀浩落故尔文采巨丽也
　　沈周字啓南号石田苏州人博学有奇思为诗极清新不拾齿牙余慧字亦古拙画学黄大痴畧其善处而改其不善处遂卓然成名家焉后因求画者众日不暇给令子弟摹写以应故真笔甚少
　　陶成字孟学自号云湖山人宝应人领乡荐以他事不果防试天性落拓不可一世然多才艺诗文极奇古复工篆真草画山水多用青緑金碧尤喜作钩勒竹及猿鹤兔鹿皆有妙理
　　蒋子成江东人工画道释神像
　　阮福北海人工画道释人物笔法亚于蒋子成
　　赵丹林善画龙角鳯尾金错刀竹
　　过庭章无锡人长于写松
　　林广维扬人画山水人物学李在
　　杨埙字景和善用彩漆作屏风器物山水人物随事描摹极其精巧而以泥金书题其上缜密丽真一代之絶技也
　　沈政字以政福建人工画花竹翎毛官至顺天府丞直仁智殿
　　徐柱字梦节吴门人善写葡萄
　　伍槩字廷节临川人精于书法工画翎毛直仁智殿寄禄中书科
　　倪端工画人物山水
　　李福智工画释道人物体似上官伯达
　　周全工画马
　　朱应祥字岐鳯自号玉华外史松江人乡贡进士工草书善墨竹
　　俞泰字国昌号正斋无锡人治壬戌进士官户科都给事中善画山水絶类黄子久兼学王叔明才品卓荦诗文书画皆似之
　　王田字舜耕山东济南人以县佐请老归田才思绮丽乐府诗余脍炙人口画山水学高房山不失矩度
　　何澄号竹鹤老人毘陵人善画山水官至守
　　彭中　　沈明逺　　张复阳
　　以上三人皆正间道士并善画体格相似
　　张翚太仓人工画山水
　　汪质字孟文金陵人工画山水
　　许尚文句容人工画山水
　　盛行之江东人善写梅花笔力苍秀画萱葵竹菊形类草书
　　史廷直号痴翁晩复姓名为徐端本江东名士放达不羁谢絶尘事以诗酒度日画山水得行云流水之妙
　　陈大章字明之号月陇盱眙人第进士歴官太仆寺卿画菊花得云湖笔意有诗名尤工行草书
　　吴伟字士英更字次翁号小仙江夏人以善画征授锦衣卫百户性落拓不修边幅久之放归专事翰墨画山水笔力矫健白描尤佳观者自然起敬非世俗艺流也
　　吕纪字廷振宁波人性谨厚工绘事山水人物俱工独以翎毛得名设色鲜丽笔意生动为画家所规仿官至锦衣卫指挥使
　　钟钦礼号南越山人工画山水每自署其后曰一尘不到处
　　刘俊字庭伟工画山水人物
　　袁璘字庭器工画人物兼善翎毛花卉
　　张伦字秉彝专画人物尤善写鬼判
　　虞谦自号玉雪斋主人占籍镇江歴官总宪立朝有大节诗文为羣公所推暇日画金错刀竹皆自题诗其上同里王惟善者精于医与公交厚善写山水又郭将军亦能画公俱作诗赠之奬借后进皆此类也
　　杨瑗当涂人善画菜有生意官儒学敎谕
　　程南云号清轩工书法篆行楷无不精妙长于诗尤善画雪梅雪竹笔致清丽歴官太常寺卿
　　朱孔昜华亭人与程南云同官于朝尝写东里少师归田图评者谓是真作家而具名士风流之致他人万不能及也
　　黄字养正永嘉人歴官礼部郎中与子采俱以善书直内阁诗文丽家学渊源画山水得黄子久佳处
　　苏致中四川人第进士画山水师郭熙极有体制唐寅字子畏一字伯虎吴郡人领应天乡荐第一才调风流辉映当世诗文翰墨俱为艺林所宗画山水最清逸不专规仿前人而能融防笔意随事布置率皆合作画后用南京解元印记
　　叶澄字原静吴人画学戴文进
　　周臣字舜卿吴人画山水人物善书能诗
　　陈道复字复甫号白阳吴县人善画花卉醉中运笔倍有精采
　　王问字子裕号仲山无锡人第进士官车驾司郎中工画人物山水花卉翎毛
　　徐霖字子仁号髯仙金陵人能书善画取法王叔明姚沾字惟思号墨仙余姚人工画兰石竹木古树意致清逺官锦衣卫千户
　　蒋贵号青山画学吴小仙人物逼真山水近似
　　高松字守之号我山又号南崖子文安人性安澹泊授职不仕工诗画善大书兼作小景如钩勒竹及兰菊葡萄皆佳笔也
　　张路字天驰大梁人少无宦情以贡入成均非其好也精于绘事人物似吴伟山水似戴文进当时士大夫咸尊礼之
　　汪肇号海云休宁人画山水人物学范寛若翎毛花卉则自成一家
　　韩方字中直号月川含山人为国子生工画山水笔致遒劲墨气清远出入高房山何澄之间
　　张秋浙江人善写芙蓉兼工花卉
　　王彦字存拙沔阳人善画梅
　　孔福禧曲阜人工画山水
　　孙天佑安国公之孙画翎毛兰竹清真简贵
　　张钦字士敬号震斋祥符人宁阳恭靖王之长子画山水花竹有前贤风味歴官都指挥使
　　姜济浮梁人流寓蜀中写山水无墨痕烟云出没最为奇妙
　　王世昌号歴山山东人工画山水人物
　　僧照庵浙江人画竹石学倪云林
　　王孟仁以字行金陵人善小景山水
　　朱铨字文衡号樗仙长沙人工画山水人物及钩勒竹菊亦能为诗
　　朱鉴字文藻号墨壶铨之弟工画人物
　　僧日章成都人画山水学唐子华
　　姜隠字周佐山东黄县人工画人物士女兼善花果笔致秀密
　　杜君泽号小痴吴郡人善楷书工山水
　　马稷字舜举号醉狂江南人工画山水人物花木竹石李着字潜夫金陵人工画人物山水花竹翎毛
　　僧草庵住嘉禾三塔寺能诗文善绘画
　　蒋三松金陵人善画山水
　　朱端字克正画人物山水学盛子昭墨竹师夏防尤长于翎毛花木画后用御赐一樵图书
　　文征明字征仲号衡山吴人用大臣荐征为翰林院待诏平生以名节自励风采隠然书法最工写竹得夏防之妙画山水出沈石田之右集诸家所长运以己意名闻天下有得其片纸只字者莫不防持而珍赏之子文彭文嘉亦工书画人以为后先济美云





　　绘事备考卷八
