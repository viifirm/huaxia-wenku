　　钦定四库全书　　　　　子部八
　　南阳书画表　　　　　　艺术类一【书画之属】提要
　　【臣】等谨案南阳法书表一卷南阳名画表一卷明张丑撰所列皆韩世能家收藏真迹法书表凡作者二十七人计七十二件分五格上为时代下以正书行狎草圣石刻四等各为一格名画表凡作者四十七人计九十五图亦分五格上为时代而下以道释人物为一格山水界画为一格花果鸟兽为一格虫鱼墨戯为一格例又小别二表前皆有丑自序盖先表法书既而世能之子朝延并属兼表名画也世能字存良长洲人隆庆时进士官至礼部尚书喜收名迹董其昌洛神赋跋所称馆师韩宗伯者是也其称南阳者韩氏郡望南阳犹韩维之称南阳集耳乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀













　　钦定四库全书
　　南阳书画表卷上
　　明　张丑　撰
　　法书
　　原夫书法之兴肇自仓颉而衍溢乎史籀详备乎李斯程邈之徒并称业擅一时足可法程万世然以世代绵逺真迹无存鉴家仅于金石遗文略窥一斑而已厥后人趋简便篆之用日微而书始分为三体矣三体维何一曰正书始于王次仲而钟繇造其极递变而为王【僧虔】褚【遂良】顔【真卿】柳【公权】以迄乎徐【浩】陆【希声】宋【绶】蔡【襄】二曰行狎起于刘德升而羲献父子穷其奥递变而为王【蒙】谢【安】陶【宏景】永【僧法极】以迄乎虞【世南】李【邕】苏【轼】米【芾】三曰草圣创法于杜度而张芝皇象得其神递变而为索【靖】庾【翼】萧【子云】阮【研】以迄乎旭【张伯髙】素【僧藏真】杨【凝式】赵【孟頫】咸能上下千年纵横万里鉴家珍若隋珠重如拱璧或称人文之大观或号艺林之巨擘揆诸风格良不诬也国宝流传实赖好事厥后梁武唐文宋高元文金章李煜则以帝主之尊而酷嗜夫宝书亦有绍京广津易简公麟侂胄似道则以硕辅之雄而争收夫法墨波荡风靡浸淫成俗无奈真赝杂陈玉石并列求彼真鉴如贞白登善元章元镇之研穷颠末洞见底里者则且代不数人亿不得一也职书之任厥惟艰哉皇明建极百务聿兴而独鉴书一涂茅塞未辟世庙时有豫章权相者沉缅金珠浮游雅道百计苞苴一味耳食何异坐井观天刻舟求剑欤嗣后二美【元美敬美】博访于娄东子京力购于秀水一时故楮断麻云兴霞聚商防精奥閴其无人谁能熟玩名书深加精别者也维时韩存良太史以妙年登甲科位帝师爵元老兴灭继絶人文攸系生平别无嗜好絶意求田问舍事俸薪所入悉市宝章晋唐宋元之竒所收不下百本多与名流韵士品定甲乙轴轴连城言言蓍蔡而长公朝延以余耿尚时接讨论瓌宝在陈剖腹无计乃以暇日即其家书迹目录作为法书表行世纵未敢自称鉴家之董狐窃附子长年表之例云尔















<子部,艺术类,书画之属,南阳书画表,卷上>
<子部,艺术类,书画之属,南阳书画表,卷上>
<子部,艺术类,书画之属,南阳书画表,卷上>









　　右方凡二十五人计七十二件





　　南阳书画表卷上
　　钦定四库全书
　　南阳书画表卷下
　　明　张丑　撰
　　名画
　　张子曰画者挂也义取挂万象以垂世也上古史皇创为斯伎以教韵士嗣后兴废靡常漫灭微不可考下迨曹魏始有曹弗兴兵符图一卷流传于世而道释人物山水界画花果鸟兽虫鱼墨戏诸科以次代兴矣遐稽魏晋以来道释则顾【恺之】陆【探防】张【僧繇】吴【道】人物则展【子防】阎【立本】周【昉】李【公麟】山水则荆【浩】关【仝】董【源】巨【僧巨然】燕【肃】赵【孟頫】黄【公望】王【蒙】界画则王【维】李【思训】尹【继昭】郭【忠恕】花果鸟兽则边【鸾】黄【筌】韩【干】戴【嵩】虫鱼墨戏则顾【野王】滕【滕王元婴】徐【熙】易【元吉】郑【防】米【芾】高【克恭】倪【瓒】斯皆罗万象于胸襟粹千竒于毫素者也故俊杰之士尚友之英渊识博闻熟究精鉴徃徃著书立论以寄幽情有若齐梁画目贞观公私画録宣和画谱绍兴秘阁画史云烟过眼録严氏书画记诸篇卓卓表见于世的为艺苑名言髙贤定论岂如盲人观塲妄肆雌黄之口曾未涉川遽云越海俄观鱼鳖谓察蛟龙毕世望洋致慨千秋贻笑大方者乎夫名画者葢以穷天地所未至显日月所不照挥纤毫之笔则万象由心展方寸之能而千里在掌自非慧心具目之彦博识宏议之儒胡能披沙拣金防十得一也鉴画之难如此故曩哲时有志者非惟自励又以励人苦心哉若人与丑闲居研究把臂晤言每以斯事质之韩朝延氏朝延喟然而叹曰书画式微真赏难遇八法六长之奥世人不讲久矣此道荆榛孰辟康庄披云雾睹青天非吾子其谁与归在昔先太史博求名书反覆谛玩心领神防上徃哲种种不传之秘赖吾子法书表行差堪为识者吐气第先太史旁躭画癖亦复不减书淫前后所收名画神品何啻数百丹青墨戏并是甲观自余南北宦游不便提挈日亡月逸雨散风飘遂至遗失数多零落殆尽俯仰今昔感慨系之岂止开厨或失挂壁飞去而已耶追维先太史之勤收力购驯至璧合珠聨曾未再传尽属乌有当吾世而失之不腆实有歉焉追理画目十忘七八聊且为我表之并授副墨之子连衡并驱光前耀后邀惠故人德不浅矣丑感朝延之言愿附名以垂不朽于是续撰南阳名画表











<子部,艺术类,书画之属,南阳书画表,卷下>
<子部,艺术类,书画之属,南阳书画表,卷下>
<子部,艺术类,书画之属,南阳书画表,卷下>
<子部,艺术类,书画之属,南阳书画表,卷下>
<子部,艺术类,书画之属,南阳书画表,卷下>














　　右方凡四十七人计九十五图
　　南阳书画表卷下
