　　钦定四库全书　　　　　子部九
　　考古图　　　　　　　谱録类一【器物之属】提要
　　臣等谨案考古图十卷续考古图五卷释文一卷宋吕大临撰大临字与叔蓝田人元祜中官秘书省正字事迹附载宋史吕大防传案陈振孙书録解题载吕大临考古图十卷钱曽读书敏求记则称十卷之外尚有续考五卷释文一卷乃北宋镂板得于无锡顾宸家后归泰兴季振宜又归昆山徐干学曽复从干学借钞其图亦令良工绘画不失毫发纸墨更精于椠本云云此本勘验印记即曽所手録以较世所行本卷一多孔文父饮鼎图一铭十四字説五十一字卷三敦图多一葢图卷四开封刘氏小方壶图乃秘阁方文方壶图秘阁方文方壶图乃开封刘氏小方壶图今本互相颠倒卷六目録多标题盘匜盂弩戈削一行卷八多玉鹿卢剑具图三説一百一十五字又多白玉云钩玉环玉玦图各一卷九多京兆田氏鹿卢镫图一説四十七字又犀镫第二图与今本迥别又内藏环耳鼒多一葢图卷十新平张氏连环鼎图无右所从得及度量铭识皆阙失无可考惟様存于此二十字又多庐江李氏鐎斗图一又兽鑪第二图后多説三十五字又卷末多卭州天宁寺僧捧勑佩图二説四十六字卷首大临自序本题曰后记附载卷末其余字句行欵之异同不可缕举而参验文义皆以此本为长续图卷一二十器卷二二十二器卷三二十六器卷四二十器卷五十二器先后不以类从葢随见随录故第五卷所载独少或有铭而不摹其文有文而不释其读者其収藏名姓皆载图説之首云云某人所得与前图注姓名于标目下者例亦小殊释文一卷前有大临题词取铭识古字以广韵四声分编之其有所异同者则又各为训释考证疑字象形字无所从之字则附于卷末大临图成于元祐壬申在宣和博古图之前而体例谨严有疑则阙不似博古图之附防古人动成舛谬其敦一条胡安国注春秋成周宣榭火乃引之诂经足知其説之可据吾邱衍学古编称此图有黒白两様【案黒字白字皆指所刻欵式】黒字者后有韵圗欠璊玉璏白字者博山鑪上鸡画作人手此本铭文作白字然博山鑪图无所谓人手亦无所谓鸡其释文一卷依韵排字当即衍所谓韵图然八卷实有庐江李氏璊玉璏知衍所见之本亦不及此本之完善钱曽称为缥嚢异物洵不虚矣惟续图五卷陈氏书目所不载吾邱衍学古编亦未言及其中第二卷引吕与叔云云又引考古图云云第三卷有绍兴壬午所得之器云云则其书在绍兴三十二年之后与大临逺不相及葢南宋人续大临之书而佚其名氏钱曾并以为大临作葢考之未审也其释文所举诸器皆在前十卷中所释榭字析字之类亦多与图説相合惟弡字图説释为张与欧阳修集古录同而释文则从阙疑稍相抵牾或大临削改未竟偶尔驳文欤至其题词称古器铭识不独与小篆有异有同一器同一字而笔画多寡偏旁位置不一者如伯百父敦之百字寳字蕲字叔高父簋之簋字晋鼎之作字其异器者如彛尊夀万等字器皿笔画皆有小异知古字未必同文至秦始就一律故非小篆所能该亦通论也乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀













　　重刻考古图序
　　易曰形而上者谓之道形而下者谓之器古圣人金合土以前民用无不参三才而运之匪直为观美而已将使天下后世由形下之粗迹溯形上之精微也昔夫子入庙而观欹器诏弟子以持满之戒由是推之鸡彞龙勺玉瓉金罍之属引伸触类何独不然哉歴刼以来消融剥蚀其委弃于坵墟沈埋于朽坏者胡可胜纪而非常之物终不汨没往往奋起于山泽陵谷之间不旋踵而王公大人复什袭而珍藏之一二闾巷之士思覩一斑杳不可得则图谱之作厥功懋矣宋元祐中汲郡吕公尝集考古图十卷夫公始受业于横渠张子后竟业于伊川程子和靖尹氏推为醇笃之士其定是书也岂矜奇炫博之谓哉亦借是以传往圣之心学也是即张子之所谓糟粕灰烬无非教也是即程子之所谓洒扫应对便是形而上也顾自原本刋行二百余年茶陵陈氏更梓之茶陵距今又四百余年窃恐是书之冺没无闻也爰捡家藏古本倩工缮写参考证重付铲劂以广流传俾海内学者得斯编而玩索之由形下之器而防形上之道庶几不失古圣人之遗意也夫
　　峕
　　乾隆十八年嵗次癸酉秋八月天都黄晟晓峯氏挍刋于槐防草堂










　　考古图记
　　庄周氏谓儒者逐迹丧真学不善变故为轮扁之说刍狗之谕重以渔父盗跖诗礼发之言极其诋訾夫学不知变信有罪矣变而不知止于中其敝殆有甚焉以学为伪以智为凿以仁为姑息以礼为虚饰然不知圣人之可尊先王之可法克已从义谓之失性是古非今谓之乱政至于坑杀学士燔典籍尽愚天下之民而后慊由是观之二者之学其害孰多尧舜禹臯陶之言皆曰稽古孔子自道亦曰好古敏以求之所谓古者虽先王之陈迹稽之好之者必求其所以迹也制度法象之所寓圣人之精义存焉有古今之同然百代所不得变者岂刍狗轮扁之谓哉汉承秦火之余上视三代如更昼夜梦觉之变虽遗编断简仅存二三然世态迁移人亡书残不复想见先王之绪余至人謦欬不意数千百年后尊彞鼎敦之器犹出于山岩屋壁田畆墟墓间形制文字且非世所能知况能知所用乎当天下无事时好事者畜之徒为耳目奇异玩好之具而已噫天之果丧斯文也则是器也胡为而出哉予于士大夫之家所阅多矣每得传摹图写寖盈卷轴尚病窽綮未能深攷暇日论次成书非敢以器为玩也观其器诵其言形容髣髴以追三代之遗风如见其人矣以意逆志或探其制作之原以补经传之阙亡正诸儒之谬误天下后世之君子有意于古者亦将有攷焉元祐七年二月汲郡吕大临记








　　考古匪玩物也六一翁刘邍父穷年攟摭至赵明诚金石集録浩如烟海虞彞商簋纪甗秦匜铸物肖形殚今人智巧营之未必不更精麄奇伟倚以典刑峻严辞语靓深相去不知迥隔几尘凡物兴替各有时鼎沦而泗水波剑藏而牛斗射其间人力不容穗虽然其器亡其书存可也器之寳传或弊书之流传匪穷汲郡吕公彚诸大家所藏尊卣敦盂之属绘为巨编兵后多磨灭吾弟翼俌又广吕公好古素志属罗兄更翁临本且更翁刻以传世并采诸老辨证附左方用心良苦世俗争嗜尽至状虫鱼花草童稚知爱谁肯挂眼是器凡格把翫真若是身周旋揖让三代间奇哉维先秦器物摽经典尚多安得摸取典阜之履岐阳之鼓兊戈和弓封父繁弱辑为全书时时观览并濯胷次俗气大徳己亥冬至古迂陈才子谨题


<子部,谱录类,器物之属,考古图,卷一>
<子部,谱录类,器物之属,考古图,卷一>
<子部,谱录类,器物之属,考古图,卷一>
　　右三鼎皆得于京师
　　庚鼎高六寸有半深三寸有半俓五寸三分容二升有半
　　辛鼎高八寸深四寸有半俓七寸容五升
　　癸鼎高九寸有半深五寸俓八寸容一斗
　　铭皆有一字在其腹【权度量皆用今大府法有云黍尺黍量者各识其下】
　　按史记夏商未有諡其君皆以甲乙为号则此三鼎疑皆夏商之器
　　李氏録云自庚至癸一体每变以大而文有加庚癸二字与说文小异许愼云庚者秋时万物庚庚有实今庚作□无垂实之象此□字乃有之今癸作□具四屮而此□字一屮三包癸次丑而居寅之前有纽而未引达之象又癸鼎文作龙虎中有兽面葢饕餮之象吕氏春秋曰周鼎着饕餮有首无身食人未咽害及其身春秋左氏传缙云氏有不才子贪于饮食冒于货贿天下之民谓之饕餮古者铸鼎象物以知神奸鼎有此象葢示饮食之戒又按陶隠居刀剑録云夏孔甲铸剑一名曰甲铭止一字














<子部,谱录类,器物之属,考古图,卷一>








　　太常博士豫章杨南仲释
　　隹惟【古字多省偏旁郑司农说周礼云四者书二二但为义又云立位同字古文春秋经位为立是也】王九月乙亥晋姜曰余隹【同上】司【嗣】【朕】先姑君晋邦余不叟□【今作敢者籀文省进取也以故叟疑为□】妄宁巠【经】□【疑雝】明徳宣邳【疑□省作防】我□用□庅辝辟□【疑作母□从女而象乳子形故疑为母而□读为防】□乆灮剿防不□【疑防字读为坠】譄诸【鲁字古作□即旅字古文旅作未而□者字用□为声葢古文鲁旅□二字通用故疑譄为诸】□【覃】享【享】【师】□我万民□□我沪【疑易字易者篆文蜥蜴形故沪疑为易而读为锡赐皆以声假借也】卤【卤或胷字省中象盐形胷胃上象胃中谷形故疑卤胃二字】赉千防勿灋文侯□令□【疑卑字卑者从斗在甲下斗今但用左古者尚右故斗在甲下为卑故□疑为卑亦忠借为俾读】□【疑毌字读为贯毌音冠象穿贯寳货形贯字从二□或即毌字今毛诗有串夷字俗用为串穿之串说文不载岂非□字之省也故疑读为贯】俑【通凢从辶彳古字多通用】征□【疑防字】汤□□【受】久□金用□【作】寳□【□】鼎用康□【疑西夏字古语二字相属者多为一字书之若秦钟铭有□小子亖方四方之字是也古西字故疑为两字】汝妥【妥读为绥说文无妥字葢古绥字省糸尔其后相承读如婿故疑为绥】褱□□君子晋姜用□【疑旂字读为祈声□音偃石鼓文皆作□古之旌旂悉载于车故疑□即旂字而以车借读为旂近尝有得敦蓝田者二铭皆用□万寿之文故知其然也】□□衅【疑衅字读为眉衅今音为许刃而虋芑之虋音门用之为声诗鳬鹥在衅又省为亹易系辞又读如尾衅门尾眉声相近又古者字音多与今异徐铉所谓如皀亦音□衅亦音门乃辨音仍它皆效此是也岂衅眉古亦同音欤秦钟铭亦有此字】□□□□为【为者母猴也从而象其形故疑为爲】亟【极】万年无彊【疆】用亯【享】用徳防【疑允字字书所无而于文势宜为允葢用甽省声也】保□【其】孙子三□是利【它字不可识者犹十一二皆今所不传以小篆参求之不能彷佛以今揆之其间或当时书者铸器者不能无谬误矣】
　　右得于韩城俓尺有七寸四分高尺有二寸半深七寸六分容四斗二升铭百有二十一字
<子部,谱录类,器物之属,考古图,卷一>
　　右得于上雒俓尺有七分高八寸八分深五寸八分容斗有八升铭四十有一字
　　按惟王十有四月古器多有是文或云十有三月或云十有九月疑嗣王居忧虽逾年未改元故以月数也□雝或宫名如西雝之类集古云雝公不知为何人原父谓古丁宁通用葢古字简畧以意求之则得尔










<子部,谱录类,器物之属,考古图,卷一>
　　右铭一字余未考古虿字全象虿形疑人名若公孙虿之类周景王十三年郑献公虿立














<子部,谱录类,器物之属,考古图,卷一>
　　右铭十字余未考
　　按防姓祝融之后亦作妘说文云籀文作□














<子部,谱录类,器物之属,考古图,卷一>
　　右得于扶风量度未考铭二字曰东宫















<子部,谱录类,器物之属,考古图,卷一>
　　右铭十四字余未考
　　按此器铭谓之鼎而制度乃类尊壶之属疑古人制器规模亦有出入不一者不然则或文同而音异皆未可考




















　　右元祐丙寅春新郑野人耕而得之高七寸有半深三寸一分缩六寸衡四寸有半容二升有半无铭识按此器与东宫方鼎相似
　　李氏録云春秋左氏传晋侯赐郑子产莒之二方鼎今得之新郑葢郑鼎也











　　右不知所从得以黍尺黍量校之深八寸六分俓尺有八寸容一斛无铭识
　　按今礼图所载牛羊豕鼎各以其首饰其足此鼎之足以牛首为饰葢牛鼎也












　　右所从得及度量皆未考无铭识鼎口及足皆以云气为饰














　　右所从得及度量皆未考无铭识鼎腹有饕餮象文皆隠出














　　右所从得及度量皆未考无铭识







<子部,谱录类,器物之属,考古图,卷一>
　　右得于京兆高尺有三分深八寸有半俓尺有三寸半容四斗三升有半铭三十有一字
　　按此器铭云作飤字字书所不载其形制则鼎也字体与鄦子钟相似葢周末接战国之物












<子部,谱录类,器物之属,考古图,卷一>
　　右得于京兆惟盖存俓七寸髙二寸铭八字
　　按釬字疑作銒省【音刑】王子呉飤从鼎此从金又干字与幵字笔画相似而不类亦未可考













<子部,谱录类,器物之属,考古图,卷一>
　　右得于邺郡亶甲城高五寸八分深三寸七分俓五寸二分容二升铭二字
　　按鼎铭乙下一字不可识考其形制文字及所从得葢商器也












<子部,谱录类,器物之属,考古图,卷一>
　　右得于邺郡漳河之濵髙五寸有半深三寸四分俓四寸有半容二升一合铭一字
　　按鼎铭一字竒古不可识亦商器也愚谓铭字疑作戊盖乙鼎庚鼎之属











　　考古图卷一
　　钦定四库全书
　　考古图卷二
　　宋　吕大临　编













　　右不知所从得髙五寸有半深三寸二分俓四寸有半容二升铭三字
　　李氏录云尔雅款足曰鬲此器自腹所容通足间若股膊然三体合为一丁父所作商器也虢叔鬲及秘阁所藏二周髙鬲有濶足为款者有自下空为款者皆圜而不分三体与此少异


















　　右无铭识余未考







<子部,谱录类,器物之属,考古图,卷二>
　　右得于郏城髙五寸七分深二寸九分俓二寸有半容二升有半铭三字














<子部,谱录类,器物之属,考古图,卷二>
　　右不知所从得髙四寸有半深二寸六分俓五寸有半容升有七合重二斤十两铭五字














<子部,谱录类,器物之属,考古图,卷二>
　　右熙宁中得于鳯翔盩厔髙三寸八分深三寸二分俓五寸六分容二升铭十有二字














<子部,谱录类,器物之属,考古图,卷二>
　　按周憬功勲铭内鸿字工作丄疑此作丄旅鬲
　　右得于京兆髙一尺深五寸八分俓四寸容五升铭二字　按此器铭有□字李氏所藏父已卣有北字乃其半皆不可攷古文鑛字作北似近之其制有款足故名曰鬲萁文皆隠起作兽面亦饕餮象亦有柄有流流口作牛首盖有连环系于柄与他鬲小异










<子部,谱录类,器物之属,考古图,卷二>
　　右二器不知所从得以黍尺黍量校之大者深尺有一分径尺有四寸耳高四寸圜唇厚半寸容一斛次者深八寸九分径尺有二寸半耳髙三寸容五斗足皆中空有界篆方乳曲文为饰无铭识
　　按周礼陶人为甗鬲实五觳又豆实三而成觳四升为豆觳容斗二升五之则六斗皇祐中诏定大乐有司校之皆与周官不合









<子部,谱录类,器物之属,考古图,卷二>








　　右得于河南河清髙四寸七分深三寸二分俓四寸六分容一升六合














　　右不知所从得髙七寸七分深五寸六分俓三寸八分容三升半无铭识














　　右不知所从得铭八字形制未传















　　右不知所从得以黍尺黍量校之俓有三寸八分【有唇而无划记】自口至底隔深六寸八分耳髙三寸足皆中空容二斗甗容三斗六升铭六字
　　按周礼陶人为甗实二鬴四升为豆四豆为区四区为鬴鬴容六斗四升二鬴则斛有二斗八升
　　皇祐中诏定大乐有司校之与周官不合文曰旅甗者旅食所用燕礼司官尊于东楹之西两方壶公尊瓦大两有丰士旅食于门西两圜壶言旅者以别公尊与堂上尊也余器皆然故此图所谓有旅彛旅鬲旅簋旅卣旅匜皆此义也愚按甗说文云无防甑也鱼轩语偃语蹇鱼蹇四切













<子部,谱录类,器物之属,考古图,卷二>
　　右得于好畤以黍尺黍【缺】















<子部,谱录类,器物之属,考古图,卷二>
　　右不知所从得甗口俓尺底隔俓六寸自口至底隔深七寸有半下有三角鼎鼎口俓六寸深四寸足髙三寸中实上下皆有耳形制与圜旅甗相似无铭识





















　　右所从得及度量皆未考无铭识足有文
　　按此器与匕鬲略相似






<子部,谱录类,器物之属,考古图,卷二>
　　右所从得及度量皆未考无铭识
　　按此器与伯勲父圜旅甗相似














<子部,谱录类,器物之属,考古图,卷二>
　　右得于京师髙六寸有半深五寸径五寸容二升一合铭六字
　　按古甗皆下体连鬲此器殊小未知所用铭文惟辨字余不可训释




















　　右得于荥阳髙七寸深四寸二分口俓五寸有半腹俓六寸有半容四升无铭识文极细巧多为物象不可图写
　　按尔雅防谓之鬵甑文云鼎大上小下若甑曰鬵



　　考古图卷二
　　钦定四库全书
　　考古图卷三
　　宋　吕大临　编













　　右得于干之永夀髙六寸深四寸俓六寸三分容九升三合盖髙五寸铭三十有二字　以太初厯推之文王受命嵗在庚午九年而终嵗在己夘书曰惟九年大统未集武王即位之四年敦文曰惟王四年盖武王也是年一月辛夘朔书曰惟一月壬辰防死魄防死魄二日也是嵗二月后有闰自一月至八月小尽者四故八月丁亥朔与敦文合武王之时散氏惟闻散宜生季疑其字也永夀在豳岐之间皆周地
　　按礼记明堂位云有虞氏之两敦夏后氏之四琏殷之六瑚周之八簋敦簋属也所以实黍稷上古以瓦亦谓之土簋【见韩非子】中古始用金少牢礼主妇执一金敦黍是也古敦形制尚质未有耳足士丧礼所用废敦是也又谓之敦牟【见内则】冠亦象之所谓毋追夏后氏之冠今礼图所传毋追全似敦形敦牟毋追声转耳周人以簋为祭器乃以有虞氏之敦为用器【士丧礼用器两敦】士大夫祭器则有之以文为贵则贵者用文而贱者用质故士丧礼朔月奠用瓦敦虞礼特牲馈食皆有两敦黍稷少牢馈食有四敦黍稷而一金敦聘礼待邻国之卿则八簋二簠簋实黍稷簠加稻粱也公食大夫则六簋二簠掌客主待诸侯上公簠十侯伯八男六簋皆十有二则天子诸侯不用敦矣周官玉府若合诸侯则共珠盘玉敦盖金敦而以玉饰今李氏所藏小敦其文犹有可以容玉饰者盖玉敦也
　　此图所载敦形制不一有如鼎三足腹防两耳大腹而卑耳足皆有兽形其盖有圈足却之可置诸地者如散季敦敦伯庶父敦周敦防侯敦之类有如尊而夹腹两耳圈足者伯父敦是也有如盂而髙圈足无耳者戠敦是也有略如散季敦而圈足足下又连一圈髙三寸许者牧敦是也岂古人制器自为规模皆在法度之中亦容有小不同抑世衰礼坏僭偪不常未可攷也今礼图所画敦正如伯父者殆学礼者止能传其一尔少牢礼敦皆南首郑氏谓其饰象龟今所图无有象龟者则其首当以足文兽形之首为正















<子部,谱录类,器物之属,考古图,卷三>
　　右得于盩厔俓七寸三分深四寸容八升铭四十字按此器乃敦而铭云鼎彝鼎彞者举器之摠名故不言敦□必大夫也祭及四世则知古之大夫惟止三庙而祭必及髙祖【大传云大夫士干祫及其髙祖】武伯龚伯其祖考之为大夫者以諡配字如文仲穆伯之类益公文公其曽髙之为诸侯者大夫祖诸侯末世之僭乱也










<子部,谱录类,器物之属,考古图,卷三>
<子部,谱录类,器物之属,考古图,卷三>
　　右二敦得于扶风惟盖存藏于临江刘氏后又得一敦敦盖具全藏于京兆孙氏制度款识悉同髙五寸有半深四寸口俓五寸九分容六升一合盖俓六寸六分髙二寸四分铭皆百有七字
　　按此敦二器同制同文则知古人作器勒铭非一物器器皆有是铭也周大夫也有功锡命为其考作祭器也宣榭者盖宣王之庙也榭射堂之制也其文作□古射字执弓矢以射之象因名其堂曰射【音谢后从木】其堂无室以便射事故凡无室者皆谓之榭【尔雅云】宣王之庙制如榭故谓之宣榭春秋记成周宣榭火以宗庙之重而书之如桓僖公之比二传云藏礼乐之器非也后有戠敦云王格于大室牧敦云格大室亦庙也古者爵有徳而禄有功必赐于太庙示不敢专也祭之日一献君行立于阼阶之南南乡所命北面史由君右执策命之拜稽首受书以归而舍奠于其庙毛伯内门立中庭右祝者毛伯执政之上卿也入庙门中其庭立祝与皆在其右也王呼内史策命者内史掌诸侯孤卿大夫之策命也王曰者史执策赞王命以告也赤芾同冕齐黄銮旂所锡车服齐黄者马齐色也拜稽首用作皇考龚伯宝尊敦者所谓受书以归奠于其庙也此策命之礼所图器多有是辞故详释之　按集古作毛伯敦云刘原父攷按其事谓史记武王克商尚父牵牲毛叔郑奉明水则此铭谓郑者毛叔郑也铭称伯者爵也史称叔者字也敦乃武王时器此云宣榭为宣王之榭则非矣







<子部,谱录类,器物之属,考古图,卷三>
　　右得于扶风俓六寸深四寸容六升有半铭十有九字按此器称王姑舟姜称姑妇辞也王姑夫之母也作器者乃庶父未详或谓王姑者王父之姊妹然王父姊妹当从人否则有归宗及殇祔祭可也亦不容制器以祭












<子部,谱录类,器物之属,考古图,卷三>
　　右不知所从得以黍尺黍量校之俓八寸四分深五寸二分容二斗铭七十有四字














<子部,谱录类,器物之属,考古图,卷三>
　　右不知所从得量度未考铭十有四字
　　按雁古鴈字谓雁侯或其名士妇人以字配姓如伯姬仲子之类此云姬邍母者疑雁侯之妾邍母必字也姓加字上与伯姬仲子不同母字又在其下不知何义












<子部,谱录类,器物之属,考古图,卷三>
　　右不知所从得惟盖存俓尺九分髙四寸六分铭四十有四字














<子部,谱录类,器物之属,考古图,卷三>
　　右得于骊山白鹿原皆俓六寸五分深三寸容二升半铭十有六字
　　按此敦与诸敦形制全异底一作□盖一作目皆当作字
　　集古云尚书冏命序曰穆王命伯冏为周太仆正则此敦周穆王时器也










<子部,谱录类,器物之属,考古图,卷三>
　　右不知所从得惟盖存俓四寸六分容升有一各铭六字














<子部,谱录类,器物之属,考古图,卷三>
　　右得于扶风惟盖存髙二寸有半深一寸四分俓七寸有半铭七十有三字
　　按此敦形制与伯父者略相似而无耳其铭与相似文云正月乙子及商癸彞亦曰丁子日辰刚柔不相配疑乙子即甲子丁子即丙子世质人淳其同类未甚区别不然殆不可攷蔡博士肇云晋文公城濮之战献楚俘于周驷介百乗徒兵千而敦文有曰楚徒者乃以楚之徒兵锡之礼诸侯不相遗俘天王得以锡侯国愚按前云惟盖存又云形制与伯父者略相似而无耳图象亦非盖形必是谬误






<子部,谱录类,器物之属,考古图,卷三>








　　右得于扶风量度未考铭二百二十有一字
　　按此敦形制与诸敦不类其铭与敦戠敦相似所锡有秬鬯一卣及虎冕练里之类与寅簋相似司服所掌五冕无虎冕先儒释毳冕之章宗彝为首宗彝有虎蜼故谓之毳以是考之虎冕即毳冕也如荀卿云天子山冕山冕即龙衮也有山龙之文故或曰山冕或曰龙衮皆举一物以名其服【蜼音诔】









　　右不知所从得以黍尺黍量校之深四寸一分俓尺有八寸容二斗无铭识
　　按此敦与散季敦敦相似但圏足为异而百父敦亦有圈足当铭为敦












　　右所从得及度量皆未考无铭识
　　按此器与散季敦敦相似














　　右得于京师有四足盖有圈足疏之髙五寸缩六寸半衡五寸半容二升无铭识
　　李氏録云少牢礼敦皆南首注谓有首象龟形明堂位两敦四琏六瑚八簋皆黍稷器则形制大体相若今四足形羡象龟也两兽开口有饰玉处若非玉敦即瑚琏也耳为饕餮足为蚩尤亦着贪暴之戒【李云今画本以飞兽有肉翅者谓之蚩尤】隂符经序引广成子传云榆刚蚩尤炎帝之后铜头石飞空走险以馗牛皮为鼔九击而止之








　　右得于京师惟盖存俓九寸髙五寸半容三升重四斤四两
　　按鼎敦簋多以三物为饰却而可置诸地语在金饰小鼎篇此盖伏三牛以为足蟠三蛟以戏于中




<子部,谱录类,器物之属,考古图,卷三>
　　右得于龙游髙七寸深四寸八分俓四寸八分容六升铭三字














<子部,谱录类,器物之属,考古图,卷三>
　　右得于扶风缩五寸衡六寸九分深二寸八分容三升有半底盖有铭皆十有六字
　　按簠簋制度不见于经而传注之说方曰簠圜曰簋或曰簠外方内圜簋外圜内方惟周官旊人为簋陶器必圜则簋可知今所图三簋其形皆美而不方有四隅而刓之亦可谓之圜矣旊人之簋实一觳觳容斗二升古量二升为匊今量二匊为升大略古量当四之一古斗二升为今三升此止容三升有半与周官近之
　　集古云原甫曰簋容四升其形内圜外方而小堶之似龟有首有尾有足有甲有腹今礼家所作亦外方内圜而其形如桶但于盖刻龟形与原父所得不同蔡君谟谓礼家不见其形制故名存实亡原父所见可以正其谬也此云容三升有半未知孰是



<子部,谱录类,器物之属,考古图,卷三>








　　右得于京兆髙四寸有半深三寸六分缩尺有一寸衡七寸半容斗有二升四合铭一百五十七字
　　按此簋容受亦与旊人不同





<子部,谱录类,器物之属,考古图,卷三>
　　右张氏簋得于扶风高六寸深三寸有半缩八寸六分衡五寸有半容四升七合底盖有铭铭皆六字
　　刘氏簋不知所从得高七寸深三寸三分缩五寸七分衡七寸七分容五升半铭及形制与张同而铭笔画小异











<子部,谱录类,器物之属,考古图,卷三>
　　右不知所从得髙六寸二分深三寸缩七寸三分衡五寸一分容三升八合铭九字
　　按此器铭曰鼎彞而其制簋也盖鼎彞者祭器之总名为铭必有众器故止举其总名而已太师小子师或官号□其名也□字书所不载不知其音　怀人赵九成以为从臣从月为朢字理或然也吕氏以小子师为官号考之古无有是若以师配朢为其名小子犹武王自称小子太师为官号其说颇通








<子部,谱录类,器物之属,考古图,卷三>
　　右得于冯翊以黍尺黍量校之缩尺有六寸衡尺有四寸四分深三寸下狭容二斗铭十有二字
　　按旧图云咸平年同州民汤善徳获于河濵以献此器与后所图弡中及史防二器形制全相类铭皆从□【与匚同音方】而文不同此器从缶弡中器从夫史防器从古亦缶字字即古簋字缶与簠声相近又形制皆如簋而方文虽不同疑皆簋也









<子部,谱录类,器物之属,考古图,卷三>








　　铭虽四而文则一今类转注偏旁之或异者分注释文四十一字于其下














　　薛尚功编鼎款识有此释文五十一字附见于此右得于蓝田形制皆同缩七寸有半衡九寸有半深二寸容四升唇盖有铭铭皆五十有一字
　　按原父新得者盖二器四铭字有不同今附于前诗六月卒章曰侯谁在矣张仲孝友盖周宣王时人也



<子部,谱录类,器物之属,考古图,卷三>
　　右得于扶风量度未考铭四字















<子部,谱录类,器物之属,考古图,卷三>
　　右得于京师髙五寸有半深寸有半俓八寸柄髙四寸铭十字
　　按公食大夫礼大羮清不和实于鋀鋀文从金即金豆也此器字从金从甫其形制似豆而卑以为簠则非其类以为豆则不名铺古无是器皆不可攷



















　　右得于京师惟盖存俓八寸无铭识
　　李氏录云管仲镂簋注刻为虫兽则此盖之类其国君所用者乎
　　按镂簋必外为刻镂之文而不疏疏则不可以实黍稷其盖之制文与前图诸簋有异皆未可考


　　考古图卷三
<子部,谱录类,器物之属,考古图>
　　钦定四库全书
　　考古圗卷四
　　宋　吕大临　编





















　　右得于邺髙七寸腹俓三寸有竒口俓少差盖底皆有铭铭皆廿有六字
　　按河亶甲居相即邺郡其文又称九祀为商器无疑云兄癸者商以兄弟相及之辞也故祀其先王或称祖如祖丁卣之类或称父若父辛旅彞之类或称兄若此彞之类商人质无諡皆以甲乙记之


<子部,谱录类,器物之属,考古图,卷四>








　　右得于河南河清髙五寸有半深四寸三分缩三寸二分衡三寸九分铭二十九字
　　按此器与商癸彞相似必有提梁今不存初河濵岸崩闻得十数物今所存者此彞外尚有五物形制多不同今列于后皆曰单作从彞疑五物者为此彞陪设故谓之从彞以器铭不着其名故皆附于后
　　又有□字当作□盖古字笔画必有少差【音诳又音冏】愚按广韵诳字下但作臦冏字下却同当止音冏
<子部,谱录类,器物之属,考古图,卷四>
　　右髙二寸有半深二寸二分缩四寸衡五寸容一升三合铭五字
　　按此器若簠属













<子部,谱录类,器物之属,考古图,卷四>
　　右量度未考铭五字















<子部,谱录类,器物之属,考古图,卷四>
　　右高三寸八分深三寸二分径五寸六分容二升三勺铭五字














<子部,谱录类,器物之属,考古图,卷四>
　　右髙七寸七分深三寸七分径五寸有半容二升一合铭五字
　　按此器与伯防盉全相似盉调味器也户戈胡卧二切













<子部,谱录类,器物之属,考古图,卷四>
　　右高九寸七分深五寸蔽下又深二寸三分径七寸九分容五升二合蔽下又容一升七合足中空铭五字














<子部,谱录类,器物之属,考古图,卷四>
　　右得于河南河清高六寸一分深五寸一分径五寸有半容二升二合铭三字














<子部,谱录类,器物之属,考古图,卷四>
　　右不知所从得髙七寸二分深四寸俓缩四寸衡三寸容三升有半铭七字
　　按此器与单□父癸彞相类两耳之间皆犬首为饰公食大夫礼云士设爼鱼右牛南腊肠胃亚之亚者在正爼之次则此彞之设亦在其次矣











<子部,谱录类,器物之属,考古图,卷四>
　　右得于京兆髙尺有一寸半深九寸有半俓五寸三分容斗有六升铭六字
　　按此器与诸彞小异两耳及腹间为鼻皆有垂环文有□字从三口而一覆在下不知何字或云为品字












<子部,谱录类,器物之属,考古图,卷四>
　　右得于京兆髙六寸七分深五寸三分俓六寸二分容二升七合铭三十有二字
　　按此器略如今礼图所载其腹文为象礼有象尊而不闻象彞疑记有脱略












<子部,谱录类,器物之属,考古图,卷四>
　　右不知所从得高五寸有半俓七寸四分容五升七合铭五字














<子部,谱录类,器物之属,考古图,卷四>
　　右不知所从得高五寸径八寸容四升铭一字
　　按此器与前相类














<子部,谱录类,器物之属,考古图,卷四>
　　右得于新郑髙四寸四分深三寸五分俓六寸容三升六合铭三字
　　按此器与彞五彞相类两耳饰以虎首盖虎彞也司尊彞四时之间祀追享朝享祼用虎彞蜼彞皆有舟












<子部,谱录类,器物之属,考古图,卷四>
　　右不知所从得盖存俓五寸一分髙寸有七分深寸有三分铭四字
　　按此器似敦而盖文曰尊彞如彞五彞虎彞之类面俓略相近皆无盖此独有盖皆未可考












<子部,谱录类,器物之属,考古图,卷四>
　　右所从得及度量皆未考铭六字
　　按此器与前图二癸彞父辛彞相类必有提梁今不存当名曰彞
　　李氏録云铭之可辨者祖丁商之十四帝祖丁也上为两目中为兕牛下为两册纯作画象时方尚质故也至周有黄目尊牺尊盖法始于此而分以名尊广备礼乎










<子部,谱录类,器物之属,考古图,卷四>
　　右得于寿阳紫金山其盖得于维之硖石下缩六寸衡八寸髙尺有一寸深六寸五分容一升五合铭五字














<子部,谱录类,器物之属,考古图,卷四>
　　右得于京兆髙尺有二寸深九寸七分俓三寸四分容六升一合铭四字
　　按以上二器虽大小不同其形制与二癸彞父辛彞相类当名曰彞推父己之称皆商器也语在父己鬲篇自祖丁彞而下三彞字纯作画象盖造书之始其象形者如此后世弥文渐更笔画此便于书其文有若大小人形者盖谓孙与子小者孙大者子如称子孙永寳用之类未详若足迹者如以□□手形之为左右也李氏又有一罍为左足迹疑古之左右字如此







<子部,谱录类,器物之属,考古图,卷四>
　　右得于京兆高四寸四分深三寸径五寸半容二升有半铭三字














<子部,谱录类,器物之属,考古图,卷四>
　　右得于京兆髙七寸六分深三寸缩五寸三分衡四寸六分容二升二合铭六字






















　　右得于洛郊铭四十字







<子部,谱录类,器物之属,考古图,卷四>
　　右不知所从得髙八寸九分深八寸八分缩四寸衡三寸有半容八升七合铭二十有一字
　　按此器三耳必有提梁今不存其文作□二字上从防从从下字从卣从比未知何字推其义当作从卣所加于比未详乐氏宋大夫则宋器也诗书所称卣所以盛赐鬯也尔雅曰卣中尊也其制大于彞彞亦盛鬯如二癸彞父辛彞之类皆与卣相似









<子部,谱录类,器物之属,考古图,卷四>
　　右不知所从得髙八寸有半俓五寸容三升四合底葢有铭铭皆一字
　　按此器文饰与乐司徒相似而有提梁其异者两耳而已铭曰田疑人名












<子部,谱录类,器物之属,考古图,卷四>
　　右得于龙游高七寸径三寸衡四寸有半容六升铭三字
　　按此器文作立戈状未详













<子部,谱录类,器物之属,考古图,卷四>
　　右得于京师髙五寸九分俓缩三寸衡一寸有半容六合铭三字
　　按此器作人持戈形人如己丁敦文戈如父己卣文未详其义












<子部,谱录类,器物之属,考古图,卷四>
　　右不知所从得髙五寸九分俓缩三寸衡二寸有半容六合铭五字
　　按庐江李氏所藏人形父己卣文作北字又为大小二人形相重此器亦然惟改□为□疑皆析字父己之文省也彼曰父己此曰父乙葢兄弟行也











<子部,谱录类,器物之属,考古图,卷四>
　　右不知所从得髙七寸深四寸一分俓衡三寸三分缩二寸八分容八合有半铭三字
　　按父己即其名或字云木者恐氏族也













<子部,谱录类,器物之属,考古图,卷四>
　　右铭五字余未考
　　按所圗古器有□作父辛旅彞有单□作父癸旅彞有鬲文曰父丁有彞文曰父己曰主父己曰父丁有卣文曰祖丁又有鬲文曰父己而李氏録又记所传有曰父甲者有曰父乙者如父丁又称惟王六祀则凡称甲乙以祖父加之者疑皆商器也商人尚质为其祖考作祭器者犹称父也李氏所蔵主父己彞有足迹此卣亦然疑一人所作也其形制与丁父鬲略相似
















　　右得于彭泽马山洞穴中量度未考无铭识
　　按此器亦三耳与乐司徒卣相类但文缛而烦差细今法相院僧传摹其器以示人有误指为陶渊明酒壶





<子部,谱录类,器物之属,考古图,卷四>
　　右得于岐山髙尺有六寸深尺有二寸半俓五寸有半容二斗三升铭五十有七字
　　按周礼笾人掌朝事之笾醢人掌朝事之豆司尊彞祼皆用彞春祠夏禴朝践两献尊秋尝冬烝朝献用两着尊追享朝享朝践用两大尊再献用两山尊四时之祀惟烝尝馈食祠禴追朝皆不馈食止有笾豆之荐故谓之朝践诗云笾豆有践践行列也朝践即朝事也其笾加防蕡故知不馈食也既祼然后迎尸尸入乃荐朝事之笾豆而有献此朝事所用尊也祠禴朝践用献尊追朝朝践用大尊先儒谓献读为牺音莎云饰以翡翠不知何所据大尊为瓦大也今观此尊环颈饰以山而腹文若龙蛇相蟠纠谓之山尊则追朝再献所用非朝事也又非牺尊瓦大皆不可考窃意献尊不以为饰名尊则斯尊也或是其物中中者二仲也后中者尊在后列而居中也









　　右不知所从得髙尺有一寸俓三寸有半深七寸有半容九升四合无铭识
　　按司尊彞眷祠夏禴再献用两象尊郑众谓象尊以象凤凰或曰以象骨饰之阮谌礼图曰画象形于尊腹王肃以为牺象尊为牛象之形背上负尊魏太和中青州掘得齐大夫送女器为牛形背上负尊先儒之说既不同乃为立象之形于盖上又与先儒之解不同









　　右所从得及度量皆未考无铭识
　　按此器形制与彞虎彞相似而无耳盖尊属






<子部,谱录类,器物之属,考古图,卷四>
　　右得于邺髙九寸八分径九寸六分深七寸六分容六升二合有足迹文一
　　闻此器在洹水之濵亶甲墓旁得之司尊彞祭祀祼皆有彞献皆有尊酢皆有罍彞为上尊罍金下尊上者宜小下者宜大此器形制与师艅彞略相似而容受加大盖罍属也诗云我姑酌彼金罍罍亦用金也环颈之文与后所图兽环细文三壶相似防以为象山形谓之山罍然比之中中朝事尊之颈文则彼之山形着此不甚似也但其文极细物相颇多中有右足迹又圈之与主父巳足迹彞相似语在本篇














　　右所从得及度量皆未考无铭识
　　按周礼司宫尊于东楹之西两方壶此器无文饰挟腹两鼻皆衔方环













　　右得于寿阳紫金山髙尺有一寸四分俓三寸七分深九寸容斗有一升无铭识














　　右得于干之永寿髙尺俓三寸二分深八寸七分容七升二合无铭识














　　右不知所从得有葢为三鹿形髙尺有四分俓三寸三分容六升二合无铭识
　　按此三器形制文饰全相似但大小精粗有差古文壶字作□象形此器类之当名为壶












　　右末审所得以黍尺黍量校之俓一尺四分深九寸一分容六斗四升无铭识
　　皇祐中议乐官阮逸胡瑗等云明堂位有着尊注云着地无足题曰鬴鬴无脰而有足曰壶尊有脰春秋传所谓尊以鲁壶是也今按此器有脰无文饰腹为兽靣挟肩两耳着地无足据有脰则可名为壶尊着地无足则可名著尊









　　右得于河濵髙九寸口俓二寸三分腹俓四寸深六寸二分容升有三合无铭识
　　按此器形制文饰与父己人形彞足迹彞相类而差小必同时物也其形类而有提故谓之挈壶












　　右所从得及度量皆未考无铭识
　　按此器似方壶而口颈不方






<子部,谱录类,器物之属,考古图,卷四>
　　右得于京师髙尺有四寸半深尺有二寸半径七寸六分容二斗七升铭三十五字
　　李氏録云周景王燕晋文伯尊以鲁壶用飨也周官司尊烝尝馈献用两壶尊用祀也公食大夫礼门内用两圜壶坊记曰敬则用祭器故祀飨兼用也



















　　右不知所从得髙五寸六分深五寸四分俓二寸一分容升有四合无铭识有盖
　　按此器形制甚小疑是明器













　　右不知所从得髙尺深八寸八分俓二寸二分容八升无铭识














　　右不知所从得髙二尺五寸深二尺俓八寸八分容一斛






<子部,谱录类,器物之属,考古图,卷四>








　　右无铭识
　　一得于京兆容五升七合【吕氏】
　　一不知所从得【文氏】
　　余未考












　　右不知所从得髙一尺六分深九寸俓二寸二分容八升无铭识





　　考古图卷四
　　钦定四库全书
　　考古图卷五
　　宋　吕大临　编













　　右得于新郑髙七寸五分缩五寸有半衡二寸有半深三寸柱髙二寸足髙三寸容一合有半铭一字在左柱二字在腹当耳上一字人形者与父己彛同亦疑为子字












<子部,谱录类,器物之属,考古图,卷五>
　　右得于寿阳紫金山髙七寸缩六寸衡二寸有半足髙三寸容四合铭二字在腹当耳【已下有□亦恐是举字】














<子部,谱录类,器物之属,考古图,卷五>
　　右容四合铭三字在耳余未攷
　　右不知所从得髙寸七分深三寸缩四寸九分衡二寸六分铭一字在腹当耳
　　以上四器形制文饰相似谓之举者举亦爵觯之名因献酬而举之故名其器曰举如杜蒉洗而扬觯以饮平公因谓之杜举是也乡饮酒记凡举爵三作而不从爵知献必举爵也主人举者主人所举献宾之爵也今礼图所载爵皆于雀背负琖经传所不见固疑不然今观是器前若噣后若尾足脩而鋭其全体有象于雀其名又曰举其量有容升者则可谓之爵无疑【梓人为饮器爵一升父丁爵容二合半乃古一升】今两柱为耳所以反爵于坫如鼎敦盖以二物为足也




<子部,谱录类,器物之属,考古图,卷五>
<子部,谱录类,器物之属,考古图,卷五>
<子部,谱录类,器物之属,考古图,卷五>
　　右二器得于洛阳量度未考一有铭二字一有铭一字按此二爵与前所图父丁以下三爵形制大同而质少文饰士虞礼三献主人洗庆爵庆则无足主妇洗足爵有足而无文賔长洗繶爵繶则如屦之繶其文在中也【屦有絇繶纯絇以丝綦纯縁口繶綖底缝故在中】言父爵有足无文盖足爵也单爵及后篆带爵环腹有篆饰如带盖清爵也繶爵犹未纯古如前三爵口腹间编为篆饰乃吉爵也









<子部,谱录类,器物之属,考古图,卷五>
　　右不知所从得髙五寸四分深三寸二分缩五寸三分衡二寸有半柱髙寸有二分足髙二寸有半容三合有半铭一字在左柱【解见前】





















　　右不知所从得髙四寸一分缩六寸三分深二寸九分柱髙二寸容三合无铭识
　　按此器与诸爵文饰不甚精外唇前后平两柱极短三足如箸上大而下细形质小异




<子部,谱录类,器物之属,考古图,卷五>
　　右得于邺郡亶甲城髙八寸四分深五寸六分俓四寸四分容一升无铭识






















　　右得于京师髙尺有一分口俓五寸有半深六寸有半足俓二寸深三寸有半容六合足半之　李氏録云此器口可容二爵【前所图父丁爵】足容一爵礼图所谓二升曰觚【出韩诗外传】也腹作四棱削之可以为圜故曰破觚为圜足之四棱汉宫凤阙取以为角隅【今四隅乃安兽处】故曰上觚棱而栖金爵下为四象礼所谓象觚也愚按论语子曰觚不觚觚防觚防疑即此也

<子部,谱录类,器物之属,考古图,卷五>
　　右容三升铭二字在足余未考
　　按此器与前觚形制畧相似其容受有加与礼书不合姑附于后













<子部,谱录类,器物之属,考古图,卷五>
　　右熈宁中得于扶风髙五寸八分深一寸半俓四寸八分容六合半铭三十字有盖
　　蔡博士云按齐世家言太公之卒百有余年子丁公吕伋始立如□公以下三世至孝公始见于史自吕伋十四世矣余文不可攷然知为齐豆无疑



















　　右不知所从得并盖髙九寸深三寸有半俓五寸有半容二升无铭识
　　按此豆其盖与齐豆异













　　右不知所从得髙六寸有半面俓五寸深四分无铭识按公食大夫礼大羮湇实于镫镫文以金即金豆也尔雅瓦豆谓之豋则金豆不嫌同名汉制多有行镫形制类此其中有丶【音主】以为灯炷而加膏油为説文主字作生亦象镫形古之燎烛皆以薪蒸未有膏蜜厥后知膏油可以供照为丶于镫而用之因名曰镫愚按诗于豆于豋注豆木豆豋瓦豆也字上从肉与登字不同

<子部,谱录类,器物之属,考古图,卷五>
　　右得于京兆髙五寸八分深四寸俓五寸二分容三升四合铭十有四字　按盉不见于经説文曰盉调味也盖整和五味以共调也洛阳匠获一器形制类此名曰单□作从彛盖为彛陪设是器已附见于彛属












<子部,谱录类,器物之属,考古图,卷五>








　　右得于河内太行石室中有盖髙五寸有半俓七寸有半容四升有半铭三十有一字在唇十有四字在盖李氏録云说文卭在济隂【玉篇云在山阳】饙□饮也瓿甂也大口而卑用食又皿部有盫【乌合切】覆盖也徐铉谓今俗作非是细详□字音头酉足而加于皿定非瓿字乃是饙盫以捧连汤饭而加覆盖尔商末器以字非模范中来故也









　　右得于京师髙五寸有半深四寸八分俓五寸二分可容六升有半无铭识
　　按此器文铭有圜乳龙文兽面与孔文父饮鼎相似内有二鼻必以贯提梁不知何器说文云瓿瓯也大口而卑用食疑为此器姑以瓿名之











　　右不知所从得髙九寸深八寸俓三寸七分容斗有一升无铭识
　　按秘阁所藏此器及小方壶皆二器谓之壶甒则比常器为小疑皆明器也此器制度亦大口而卑与龙文瓿略相似但二环在外为异


　　考古图卷五
　　钦定四库全书
　　考古图卷六
　　宋　吕大临　编













　　右得于河内俓尺深二寸足高寸半铭三十有三字按此器与馈盒二物皆曰卭仲之孙伯戋自作同得于河内太行山石室中





















　　右不知所从得铭五字形制未传
　　按此器盘也文云作○疑古盘字象形






<子部,谱录类,器物之属,考古图,卷六>
　　右得于蓝田俓四寸有半深二寸七分容二升铭十有二字
　　按弡字依前弡仲簠当作张匜余支移尔二切左传奉匜沃盥器也説文杯匜有柄












<子部,谱录类,器物之属,考古图,卷六>
　　右得于京兆高三寸八分深二寸七分缩八寸六分容一升五合铭四字














<子部,谱录类,器物之属,考古图,卷六>
　　右得于京兆高四寸八分缩尺衡六寸一分深三寸有半足二寸有半容四升铭十有七字






















　　右不知所从得髙四寸七分深二寸七分缩九寸三分衡五寸一分容三升二合无铭识为牛首衡柄下为四牛足
　　按公食大夫礼具盘匜君尊不就洗也士虞礼特牲少牢馈食皆设盘匜尸尊不就洗也匜水错于盘中南流流匜所以注水也沃尸盥者一人奉盘者东面执匜者西面淳沃此用匜之事也妇人之侍君子亦用之晋公子重耳使懐嬴奉匜沃盥今所图数匜有季仲姞者是也有谓之旅匜者少者贱者为所尊贵执事非一人共用斯器故曰旅足多象牛顺事也














<子部,谱录类,器物之属,考古图,卷六>
　　右不知所从得六寸俓尺有二寸半容斗有六升铭十有五字






















　　右容七升无铭识余未考
　　按识文盂飰器也礼记玉藻浴出杅履蒯席浴器亦曰杅则大小不一也荀子曰槃圜则水圜盂方则水方则方圜不一也












　　右得于婺之兰溪重一斤六两
　　李氏録云商书曰若虞机张往省括于度则释孔氏注谓机有度以凖望此机在度以银约之为五寸以省括以凖望世俗谓之望山子但立人物而无尺寸盖凖省之法不传元祐三年春北使射于玉津园其首所用弩有度岂彼中尚存其法耶


<子部,谱录类,器物之属,考古图,卷六>
　　右得于寿阳紫金山汉淮南王之故宫以前所图古弩机之度度之刃广寸半内长四寸半胡长六寸援七寸半胡有铭六字虫鸟书黄金文
　　李氏録云考工记冶氏为防广寸有半内三之胡四之援【郑司农云援直刃也胡其子】五之倨句中矩今所度正应考工防胡横贯之胡中矩则援之外句磬折也郑氏云戈曰句子防一曰鸡鸣子横挿之防斜向上也扬雄方言曰句子防楚谓之戈王莽时甄丰文字部六曰虫鸟书以题幡信晋王愔文字志亦有虫书象形张懐瓘书録云往在翰林见古钟二枚髙二尺许有古文三百余字纪夏禹功绩皆紫金钿似大篆神彩惊人盖三代钿金为篆其精类如此












　　右得于京师以博为寸其长尺重三两
　　李氏録云考工记筑氏为削长尺博寸合六而成视郑氏注云书刀以灭青削椠如仲尼作春秋笔削是也少仪曰削授拊注拊谓把葢授人削者以把也



　　考古图卷六
<子部,谱录类,器物之属,考古图>
　　钦定四库全书
　　考古图卷七
　　宋　吕大临　编













　　右五钟不知所从得其铭同文皆二十有二字
　　一钟中今黄钟下二律长尺有九寸八分内甬衡长六寸九分两舞相距尺有三寸七分横七寸三分两弯相距纵尺有六寸五分横九寸三分【令律即景祐中李照等所定不同】
　　一钟中今賔下二律长尺有八寸八分内甬横长六寸八分两舞相距纵尺有五分横七分两弯相距纵尺有五寸横七寸
　　一钟中今太蔟下二律长尺有九寸五分内甬衡长六寸八分两舞相距纵尺有二寸一分横八寸六分两弯相距纵尺有七寸三分横九寸七分
　　一钟特悬中今林钟律长二尺二寸五分内甬衡长八寸一分两舞相距纵尺有二寸一分横九寸两弯相距纵尺有八寸四分横九寸有半
　　一钟特悬中今太蔟律长二尺八分内甬衡长七寸三分两舞相距纵尺有一寸一分两弯相距纵尺有七寸半横尺有九寸半
　　按集古云景祐中修大乐冶工给铜更铸编钟得古钟有铭于腹因存而不毁即寳龢钟也余知太常礼院时尝于太常寺按乐命工扣之与王朴夷则清声合初王朴作编钟皆不圜至李照等奉诏修乐皆以朴钟为非及得寳龢其状正与朴钟同乃知朴为有法也










<子部,谱录类,器物之属,考古图,卷七>
　　右不知所从得中今太蔟下二律长二尺一寸有半内甬亦长八寸八分两舞相距纵尺有二寸一分横八寸六分两弯相距纵尺有八寸四分横九寸有半铭三十有七字
　　按考工记鳬氏为钟两栾谓之铣铣间谓之于于上谓之鼓鼓上为之钲钲上谓之舞舞上谓之甬甬上谓之衡注云铣钟口两角于钟唇之上袪也鼓所击处甬与衡钟柄也又钟带谓之篆篆间谓之枚枚谓之景注云带所以介其名也介在鼓钲舞甬衡之间凡四又云枚钟乳也今时钟乳侠鼓与舞毎处有九面三十六以此制考古钟皆合古之乐钟羡而不圜皆有篆间之枚故其声一定而不游与众乐不相夺今钟多圜而无枚故其声与古相反又此钟铭云林夹钟今攷其声甚下盖不可考


<子部,谱录类,器物之属,考古图,卷七>
　　右得于颍川髙寸七分缩五寸衡三寸八分重四斤十二两声未考铭六十有五字
　　按史记郑悼公元年鄦公恶郑于楚徐广曰鄦音许许公灵公也左氏传鲁成公五年许灵公愬郑伯于楚郑悼公如楚讼不胜以是推之许灵公即鄦公鄦许文异而音义同










<子部,谱录类,器物之属,考古图,卷七>
<子部,谱录类,器物之属,考古图,卷七>
　　右不知所从得口俓衡尺有五寸缩尺有三寸九分深二尺二寸六分顶俓衡尺有二寸缩尺有一寸柄髙八寸卦柄四垂为卷云藻文之饰声未考铭百有三十九字
　　杨南仲云秦钟其铭云十有二公按秦自周孝王始邑非子于秦为附庸平王始封襄公为诸侯非子至宣为十二世自襄公至桓公为十二世莫可攷知矣
　　集古云按史记本纪自非子邑秦而秦仲始为公襄公始为诸侯于诸侯年表则以秦仲为始今据年表始秦仲则至康公为十二公此钟为诸侯作也据本纪自襄公始则至桓公为十二公而铭钟着当为景公也未知孰是姑俟博识君子定之




<子部,谱录类,器物之属,考古图,卷七>
　　右得于钱塘量度声未考铭二十有九字
　　按类编云賸送也嬭姊也盖楚之送女之器谓之南和钟者乐县在南也仪礼大射礼云阼阶东笙磬西南其南笙磬西阶之西颂磬东西其南钟












<子部,谱录类,器物之属,考古图,卷七>
　　右不知所从得髙尺有九分两舞相距纵七寸两弯相距纵八寸八分铭十有四字声未考














<子部,谱录类,器物之属,考古图,卷七>
<子部,谱录类,器物之属,考古图,卷七>








　　右二器皆得于豫章
　　一器髙尺有九寸首贠围三尺一寸七分底俓二尺七寸一分厚三分重三十六斤
　　一器髙尺有三寸半首围二尺四寸七分底俓尺有八寸九分厚二分重十有五斤半皆无铭识


　　考古图卷七
　　钦定四库全书
　　考古图卷八
　　宋　吕大临　编













　　右得于京师博二寸六分长八寸三分前足之旁铭三字
　　按大宗伯以玉作六器以白琥礼西方觐礼诸侯觐子天子为坛祀方明加方明于其上设六玉西方琥小行人合六币以和诸侯之好琥以绣礼器云珪璋特琥璜爵盖珪璋璧琮琥璜之器以象天地四方天子以是礼神诸侯以是享天子而已説文曰琥发兵瑞玉为虎文不见于经不知许慎何所据然汉用虎符发兵虽以铜为之其原疑出于此文曰午十三者亦兵符之次第午字盖以日辰为号或云午与五同发兵遣将畜盛以待如虎之将搏卷尾屈足俯地而伏此器之虎形则然鲁哀公疾赐子象子双琥一璞而为二物是以可以为双矣尝见世有得古含玉者旁侧污蔑有若涂漆不可磨洗盖亲身之乆虽玉亦渝此器亦然又疑如典瑞所载琥璜之渠眉也
　　按东坡洗玉池铭维伯时父吊古啜泣道逢玉佩解推食剑璏鏚柲错落其室复齐漫录云李伯时石刻谓元祐八年伯时仕京师居红桥子弟得陈峡州马台石爱而置之山中一日东坡过而谓曰斵石为沼当以所藏玉时出而浴之具刻其形于四旁予为子铭其唇而号曰洗玉池所谓玉者凡十有六双琥璏三鹿卢带钩琫珌璊瑑杯水苍佩螳蜋带钩佩刀柄珈瑱拱璧是也伯时既没池亦湮晦徽宗尝即其家访之得于积壤中其子硕以时禁苏文因潜磨其铭文以授使者十六玉惟鹿卢环从龙眠余者咸归内府矣







<子部,谱录类,器物之属,考古图,卷八>
　　右得于京师
　　李氏録云诗曰鞞琫有珌又曰鞞琫容刀春秋传曰藻率鞞鞛皆注为佩刀之上下饰乃刀削具装之首尾观顾长康所画烈女图有楚武王所佩刀如是是以知其为上下饰者名曰琫珌



















　　右得于洛阳
　　李氏録云尔雅肉倍好为璧好倍肉为瑗肉好若一谓之环邉曰肉中空曰好此邉大而空小璧也色非苍非礼天之用文非蒲谷非子男所执其加币贽藏之器也












　　右得于夀阳
　　李氏録云璊玉防色也禾之赤苖谓之虋言璊玉色如之璏剑鼻也【雉例切又音卫】王莽进休玉具剑休不受莽曰美玉可以灭瘢即解其璏碎而献之蜀张恶子庙有唐僖宗解赐玉具装剑其室之上下双缀以管縚正此物非剑鼻而何










　　右得于京师
　　李氏録云礼玉藻云公侯佩山玉大夫佩水苍玉注云山水苍玉之文也此雕玉水中亦有鱼尾文













　　右得于长垣
　　李氏録云聂崇义引古衣服令大裘革带玉钩防【丑列切韘也】鹿卢玉具劔以祀天地至于服衮冕祭宗庙冠通天袍绛纱朝元防并用之此三代雕玉钩也説者谓蟾肪昆吾刀能治之如蜡观其镂文深妙瑑饰髙下委曲圜平尽满人意信其説之非妄自秦汉以来无其法










　　右不知所从得
　　李氏録云汉髙祖以玉杯为太上皇寿以横长故后人谓之玉东西
　　按淮南子闚面于盘水则圜于杯随面形不变其故有所圜有所随者所自闚之异也随当读椭【他果切】狭长也盖古杯之形皆狭长又闻使北士大夫言辽主燕用玉杯狭长有舟其世子亦用之形制少杀









　　右得于长垣
　　李氏録云古衣服令有鹿卢玉具劒古乐府曰间鹿卢劒此器以块然之璞既解为环中复为转关而上下之隙仅通丝髪作宛转其间今之名玉工皆叹其所未覩
　　按汉隽不疑櫑具劔晋灼曰古长劔首以玉作井鹿卢形上刻木作山形如莲花初生未敷时今大劒木首其状如此
<子部,谱录类,器物之属,考古图,卷八>








　　右不知所从得







<子部,谱录类,器物之属,考古图,卷八>
　　右二器得于临卭天宁僧皆白玉为之镂以盘龙戯珠绕以云气上下俓二寸八分横俓三寸八分厚一分半又名阿系












　　考古图卷八
　　钦定四库全书
　　考古图卷九
　　宋　吕大临　编













　　右不知所从得髙六寸三分面俓四寸有半足缩四寸衡三寸七分铭廿有四字














<子部,谱录类,器物之属,考古图,卷九>
　　右不知所从得惟承槃存俓七寸有半深寸有二分铭三十有一字并鴈足灯共重三斤一十四两














<子部,谱录类,器物之属,考古图,卷九>
　　右不知所从得髙尺有一寸面俓六寸三分底俓五寸七分中有仰锥长二分重十斤四两铭大小三十字














<子部,谱录类,器物之属,考古图,卷九>
　　右不知所从得面俓七寸六分深八分底俓四寸三分重一斤五两铭十七字
　　以上四镫皆汉宣帝时器地理志蒲坂有首山祠其宫即祠宫也甘泉上林皆水衡所掌内者有令丞少府之属掌中存张诸衣物奄人职也车宫不知在何所所权轻重以今权校之首山上林二镫五两竒内者镫六两半有竒车宫槃六两当汉之一斤数皆不同

















　　右不知所从得髙四寸重十有二两无铭识此器与内者镫相类而形制卑虽无铭识亦汉器也














　　右得于京师髙五寸面俓三寸重一斤
　　此与前二镫相似而有柄亦汉行镫也






<子部,谱录类,器物之属,考古图,卷九>
　　右不所从从得髙五寸面俓二寸八分上下有铭皆四字
　　此镫以鳯为柄为趺其上有柄如上行镫





















　　右不知所从得髙三寸八分口缩三寸横二寸无铭识















　　右不知所从得无铭识















　　右得于河濵
　　李氏録云古人以盘贮油立兽其中负炷于背穴使火气吸油自窍入作明无穷后汉李尤金羊灯铭曰金羊载辉作明以续




<子部,谱录类,器物之属,考古图,卷九>
　　右不知所从得髙七分俓缩四寸半衡二寸一分容七合重一斤无铭识有为转关鹿卢以开阖盖上贮油有仰锥以为炷













<子部,谱录类,器物之属,考古图,卷九>
　　右不知所从得量度未考铭四字
　　以上二灯形制一体此有龙虎文为饰














<子部,谱录类,器物之属,考古图,卷九>








　　右不知所从得量度未考无铭识亾其盖以上二灯与鹿卢灯略相似但其盖不为鹿卢形亦无仰锥以为炷但于盖背有圆空负炷如辟邪之比也





<子部,谱录类,器物之属,考古图,卷九>
　　右不知所从得俓尺有七寸深八寸四分铭七字有双鱼四古钱菱花为饰














<子部,谱录类,器物之属,考古图,卷九>
<子部,谱录类,器物之属,考古图,卷九>








　　右一洗【内蔵】俓尺有五寸深二寸四分
　　一洗【庐江李氏】俓尺有一寸半深一寸三分容六升八合
　　一洗【同上】俓尺有二寸深二寸半容九升唇又有吕荣字
　　前一洗不知所从得后二洗得于新郑形制与大洗同而差小皆有宜子孙三字旁有双鱼为饰按旧礼图云洗乗槃弃水之器其为画水纹菱花及鱼以饰之唐会要云上元二年髙宗命韦机营东都上阳宫于涧曲防建隂殿掘得古铜器似盆而浅中有蹙起双鲤之象鱼间有四篆字长宜子孙与此器同皆汉洗也













<子部,谱录类,器物之属,考古图,卷九>
　　右不知所从得各髙二寸径寸有九分容合重六两铭一百有二字又有三字曰平阳斤【王氏同】
　　按秦本纪始皇卄六年平六国号皇帝一法度衡石丈尺丞相绾者王绾也二世元年皇帝曰金石刻尽始皇帝所为也今袭号而金石刻辞不称始皇帝其于乆逺也如后嗣为之者不称成功盛徳丞相臣斯臣去疾御史大夫臣徳言请具刻诏书刻石因明白矣臣昧死请制曰可始言金石刻而卒止言刻石据权之文云故刻左则史记石字当为左字丞相去疾徐广作广非曰姓冯






<子部,谱录类,器物之属,考古图,卷九>
　　右不知所从得髙九寸有半深七寸有半俓五寸六分容五升有盖铭廿有一字
　　按此器制度其盖有长方孔而壶底之上有流筩乃漏壶也视其铭文则汉器也












<子部,谱录类,器物之属,考古图,卷九>
　　右不知所从得以黍尺度之髙二尺口俓八寸腹围五尺一寸铭三十有二字
　　按此器形制如壶而谓之铜錬未详或云錬或从重字与铜钟同釡钟量器也












<子部,谱录类,器物之属,考古图,卷九>
　　右所从得及量度皆未考铭三十有一字
　　按説文鍑大口釡也鍑上有甗故曰甗鍑言三习雝者习重也其制三重【习一作折叠也】雝字未详疑读为鬲汉恩泽侯表有周阳侯上淮南王长舅赵兼孝文元封六年免孝景太后弟田胜孝景后三年封子祖元狩三年免文曰侯治国五年自以侯受侯嗣位之年数也此疑宣帝时器文字皆未可考









<子部,谱录类,器物之属,考古图,卷九>
　　右不知所从得髙五寸深三寸俓五寸有半容三升一合重三斤六两有铭十五字在腹二十有一字在盖【据下解廿有六字】
　　按此器文曰好畤共厨鼎又曰好畤第百三十又曰长乐宫第四百廿五大囬中第八百六十好畤在雍东秦以东郊祀上帝长乐未央建章皆在长安囬中宫【三辅黄图云】太官从帝行幸移用其器而次第不一皆刻以记之备淆错也此器刻云重九斤一两今重三斤六两今六两当汉之一斤与车宫槃之法同







<子部,谱录类,器物之属,考古图,卷九>
　　右二器皆得于京兆形制与今器同更不图冩　釜重二十一两六铢容斗有二升九合铭廿有一字　甑重一斤七两容斗铭一十有七字
　　按轵家不可考釜甑皆汉器也以今权量校之釜四两七铢甑五两十八铢当汉之一斤釜三斗弱甑三斗一升当汉之一十二器亦不同










<子部,谱录类,器物之属,考古图,卷九>
　　右得于京师重一斤三两铭三十有六字
　　按齐安宫不可考铭云重五斤六两以今权校之三两十八铢当汉之一斤





















　　右不知所从得以黍尺黍量校之深二寸一分俓三寸有半耳髙一寸容二升有黄金饰无铭识
　　按礼图云鼎士以铁为之大夫以铜为之诸侯饰以白金天子饰以黄金聘礼牢鼎之次有陪鼎羞鼎皆小鼎也古鼎敦之盖多以三物为饰却而置诸地如鼎足然亦可以盛公食大夫礼賔卒食防饭特牲馈食礼将籑佐食分簋铏皆分盛于盖防亦盖也【籑与馔同】









　　右所从得及度量皆未考无铭识形制与金饰小鼎略相似














　　右所从得及度量皆未考无铭识







<子部,谱录类,器物之属,考古图,卷九>








　　右不知所从得以黍尺黍量校之深一寸俓九寸耳髙三寸容一斗无铭识
　　按此器旧说以为陪鼎非也其制亦圜弇上当谓之鼒





<子部,谱录类,器物之属,考古图,卷九>
　　右有铭二字余未考























　　右得于京师量度未考无铭识与区鼒形制全相类







<子部,谱录类,器物之属,考古图,卷九>
　　右与前侈耳二鼒相类铭二字余未攷
　　按此器铭曰高奴上郡地名也













　　考古图卷九
　　钦定四库全书
　　考古图卷十
　　宋　吕大临　编













　　右一器得于寿阳髙五寸深四寸六分俓二寸半容二升有半一器不知所从得量度未考皆无铭识其形制颇同如壶而三足其盖皆为三环如鼎敦盖却之可以置诸地皆有连环以为提




















　　右得于京师髙四寸深三寸俓五寸二分容升有二合无铭识
　　李氏録云诗云维北有斗不可以挹酒浆此斗乃可挹者也又曰挹彼注兹此有流乃可注也于文斟从斗即此器酌从勺则用勺也闻长安有人收一器刻曰杜陵冯氏铜鐎广韵云鐎刁斗也温器三足而有柄盖谓之斗者有魁有柄取象于北斗也
　　按史记赵襄子使厨人操铜斗以食代王及从者行斟隂令宰人各【一作惟】以枓击杀代王及从官古者行食以枓所以盛羮湇也其形制虽不同凡有柄有流三足可以温物而斟之者皆枓也【下有二器类此故举是例】





















　　右得于天台量度未攷无铭识







<子部,谱录类,器物之属,考古图,卷十>
　　右得于郏城髙四寸八分深二寸半俓五寸三分容升有半无铭识






















　　右得于京师髙八寸有半深七寸有半俓寸有三分容二升二合无铭识
　　李氏録云吏部苏尚书子容顷使敌中于帐中尝见之













　　右得于京师髙一尺三寸深一尺二寸三分俓寸容七升无铭识
　　李氏録云温器也以贴汤而窒其口自环以上手主之环以下足主之












　　右得于投子山深二寸俓四寸有半容一升无铭识按此器旁一耳乃古酒巵














　　右不知所从得髙二寸二分深二寸一分缩三寸六分衡二寸八分容八合无铭识
　　按古杯多狭长事见淮南子【见玉杯门】













　　右不知所从得深二寸三分缩四寸九分衡六寸有半旁一耳有承盘如舟有足黍量校之容三升四龠按古之杯形皆椭【狭长也】此器亦然周礼尊彝皆有舟注云若今承则汉之杯琖亦有承槃其形如舟即古舟也











　　右不知所从得重二斤三两无铭识
　　李氏録云上炉圜而长周以镂座四兽下箱方底为风窓承以一板四胡人负之以火温汤煮酒杯者也规模乃汉器与镫柄同
　　按四兽之名始见于曲礼出于二十八舍之象东方寿大火析木苍龙之象南方鹑首鹑火鹑尾朱鸟之象西方北方亦然交龙为旂熊虎为旗鸟隼为旟蛇为旐亦此义也
<子部,谱录类,器物之属,考古图,卷十>
　　右得于投子山重一斤七两中间荇叶有文曰天兴子孙又曰富贵昌宜
　　按汉朝故事诸王出阁则赐博山香炉晋东宫旧事曰太子服用则有博山香炉象海中博山下有槃贮汤使润气蒸香以象海之囬环此器世多有之形制大小不一










<子部,谱录类,器物之属,考古图,卷十>
　　右得于京师















<子部,谱录类,器物之属,考古图,卷十>
　　右得于夀春
　　李氏录云此兽炉今为狻猊则俗差矣遍阅山海经诸书无吐烟操蛇兽以待博识者名之





















　　右不知所从得髙五寸八分深五寸二分俓四寸容三升无铭识
　　按此器与鳯匳略相似而有提梁盖携奁也













　　右得于京师髙六寸俓六寸深五寸八分容二升八合无铭识盖有立凤为饰
　　李氏録云匳防作籢説文云镜奁也后汉明帝上陵亲视太后镜奁中物感动则非独藏镜也世説云弹碁起自魏后宫妆奁之今观盖势颇类碁局
　　按今洛都宫中有弹碁局中隆外陀如奁










　　右不知所从得重一斤五两
　　李氏録云屈平九歌曰瑶席方玉镇注谓以镇坐席古诗云海牛压帘风不起又观古图画几案间多有此类皆镇压之饰












　　右不知所从得
　　李氏録云汉武帝时舞人所执镜也






<子部,谱录类,器物之属,考古图,卷十>
<子部,谱录类,器物之属,考古图,卷十>
<子部,谱录类,器物之属,考古图,卷十>
　　右不知所从得
　　李氏録云春秋传管仲射威公中带钩盖胷腹之间能捍矢也脉经曰前曲后倨如带钩言其形也庄子曰以钩注者惮亦古所重也传曰坐客满堂其带钩无有同者惟第一钩有铭曰玉田钩手抱鱼若守宫书似汉亦颇竒巧惟雕狐钩寳钉钩以佩悬物余皆革带钩也注曰革带博二寸晋语干时之役申孙之矢集于桓钩钩近于袪而无怨言阮其曰防螳蜋钩以相拘带谓之钩防荀卿曰搢绅而无钩带盖革有钩而无垂缀与佩而已笏则搢于二带间





　　考古图卷十
　　考古图后记
　　庄周氏谓儒者逐迹丧真学不善变故为轮扁之説刍狗之谕重以渔父盗跖诗礼发冢之言极其诋訾夫学不知变信有罪矣知变而不知止于中其敝殆有甚焉以学为伪以智为凿以仁为姑息以礼为虚饰荡然不知圣人之可尊先王之可法克已从义谓之失性是古非今谓之乱政至于坑杀学士燔典籍尽愚天下之民而后慊由是观之二者之学其害孰多尧舜禹臯陶之书皆曰稽古孔子自道亦曰好古敏以求之所谓古者虽先王之陈迹稽之好之者必求其所以迹也制度法象之所寓圣人之精义存焉有古今之所同然百代所不得变者岂刍狗轮扁之谓哉汉承秦火之余上视三代如更昼夜梦觉之变虽遗编防简仅存二三然世移俗革人亡书残不复想见先王之绪余至人之罄欬不意数千百年后尊彛鼎敦之器犹出扵山岩屋壁垅亩墟墓之间形制文字且非今世所能知况能知所用乎当天下无事时好事者畜之徒为耳目竒异玩好之具而已噫天之果防斯文也则是器也胡为而出防予于士大夫之家所阅多矣毎得传摹图写寖盈卷轴尚病款啓未能深考暇日论次成书非敢以器为玩也观其器诵其言形容髣髴以追三代之遗风如见其人矣以意逆志或探其制作之原以补经传之阙亡正诸儒之谬误天下后世之君子有意于古者亦将有考焉元祐七年嵗在壬申三月上巳日汲郡吕大临记








<子部,谱录类,器物之属,考古图__续考古图>
　　钦定四库全书
　　续考古图卷一
　　宋　吕大临　编





　　此玉尺范忠献家所收以秬黍合周制乃周尺也按书曰同律度量衡度所以度长短凡五谓分寸尺丈引也凡世惟用尺者取其五度之中析之可以见分寸积之可以见丈引所以歴世因而不改也按度以周制为准后世因革不同增损或异周制以子谷秬黍中者一黍之广为分十分为寸十寸为尺十尺为丈十丈为引而五度审矣晋泰始中中书监荀朂按太乐乆音不和始知后汉至魏尺长于古尺四分有余荀乃依周制耳
<子部,谱录类,器物之属,考古图__续考古图,卷一>铜权二一在河南李善初家一东明王氏所藏形制略同权髙二寸径寸有九分容合重六两名百有二字王氏权又有平阳斤三字考此权刻词则秦二世所刻丞相绾者王绾也斯李斯也去病冯去病也
　　按权所以施于衡然后称物平施知轻重也五权谓铢两斤钧石也以小大轻重为差圜而环之令肉倍好周旋无端周而复始无穷已也五权之制各有差次按此权乃斤权也故有刻平阳斤者所用斤权也内外八而好圜外皆刻词所以防磨鑢也







<子部,谱录类,器物之属,考古图__续考古图,卷一>
　　铜虎符得之于咸阳以黍尺校之长二寸五分头髙一寸身髙八分重一两五分半虎形背文云与济隂太守为合符肚肋上云济隂右二皆篆书防银其隂面有二方铜柱隐起二分许所以合同处也按汉文帝二年九月初与郡守为铜虎符竹使符注符以代珪璋从简易也铜虎符苐一至苐五国家当发兵遣使至郡合符符合乃听受之镌刻篆书与郡守为合符者各分其半右留京师左以与之按通典曹州汉宣帝更名定陶后为济隂郡后汉因之魏以防屡易隋后为济隂郡考此符篆刻即汉铜虎符也














　　铜鱼符得之于潘勉之验之乃唐铜鱼符也以今黍尺校之长一寸六分濶五分重二钱符之雄者其阳刻作鱼鳞形其阴面上隠起一同字下刻亷州第一皆楷书也按唐书志髙祖入长安罢竹使符班银莬符其后改为铜鱼符以起军旅易守长京都留守折冲府捉兵镇守之所及左右金吾宫苑总监皆给之畿内则左三右一畿则左五右一左者进内右者进外始第一周而复始








　　右得之于西洛尼寺井中身长黍尺之二寸半容汉二合半长四寸径三寸半
　　按此以贮墨汁掌以援笔细处可以悬繋疑行路所用砚也或云军行所用然观其制作似非上古所为但适用为可取尔



<子部,谱录类,器物之属,考古图__续考古图,卷一>
　　右得之于西洛有名刻云叔髙作旅簋其万年子子孙孙永永保用凡十五字
　　按簋深周尺七寸腹径九寸口径四寸半耳濶一寸刻铭于上容汉一斗八升




















　　右得之兴平灶釡甑突凡四物以黍尺校之灶长八寸半口径三寸甑口径六寸深三寸四分足髙二寸突为龙头髙四寸釡径六寸深二寸半无铭识





<子部,谱录类,器物之属,考古图__续考古图,卷一>
　　右咸阳张询殿直家得于长陵萧城中旁有刻字云武安侯家铜钫一容一石二升重四十二斤第一按田蚡孝景王皇后母弟生长陵武帝即位蚡以舅封为武安侯此钫则汉器也说云钫【府良切】方钟也钫身髙黍尺之二尺一寸五分腹濶一尺三寸五分足髙二寸八分口径七寸五分容今斗四升重今秤十六斤










<子部,谱录类,器物之属,考古图__续考古图,卷一>
　　杨与权家所收形制正与余所有旅簋同文曰河东所造三斗铜鹿釡重十二斤长信赐馆陶家第二凡二十一字得于扈深黍尺七寸半腹一尺一寸口径五寸半字在腹上容汉三斗一升按长信太后宫名故前汉孝元傅昭仪尊为太后置左右詹事食邑如长信宫中宫又成帝母太皇太后本称长信宫是也馆陶家即公主家按前汉文武帝女嫖为馆陶长公主后汉世家第三女红夫封馆陶公主肃宗时为子求郎者也此器未详前后汉















　　右得之于西洛刻文于两柱曰文考命作髙黍尺八寸半柱髙一寸半深四寸足髙三寸长七寸濶三寸三分容汉一升













　　杨与权所收铜口衔小杯涂金背上注水即杯中水满可以濡笔身长黍尺之三寸髙二寸濶二寸容一合半杯长寸半濶七分













　　长安百姓王怀庆得之底葢全白玉为之庐江李伯时所收铜奁形制畧同碾作云龙异兽之状三足熊负之髙黍尺一尺一寸当今省尺八寸五分也身深六寸葢髙四寸口径七寸八分当今六寸以今秤校之重八十四两



<子部,谱录类,器物之属,考古图__续考古图,卷一>
　　张才元防所得铜彛刻文于腹内旁口径黍尺之八寸五分耳髙二寸腹深四寸五分足髙二寸五分容汉一斗五升













<子部,谱录类,器物之属,考古图__续考古图,卷一>
　　张才元所得铜虎彞刻文于底内口径黍尺之八寸髙五寸八分容汉一斗三升两边作虎头腹方文圆乳






















　　张才元所收圎乳方文乌铜尊无文刻凡九十乳制作甚精与新平张氏所收者畧同口径黍尺之一尺五分腹深四寸五分容汉一斗八升足容四升
　　王师文康功家亦有一乌铜尊正相似口径一尺一寸通髙七寸八分腹深五寸八分足髙二寸容汉二斗亦方文圎乳凡百二十乳乳皆平


<子部,谱录类,器物之属,考古图__续考古图,卷一>
　　张才元所收黄金涂刻文于腹外凡四十二字文曰绥和元年供王昌为汤官造三十练铜黄涂壶容二斗重十二斤八两涂工记防【缺】掾临主帀右丞囘守令宝省口径黍尺之五寸腹径一尺髙一尺足髙二寸腹容如所刻足容三升前汉成帝二十五段绥和元年











<子部,谱录类,器物之属,考古图__续考古图,卷一>
<子部,谱录类,器物之属,考古图__续考古图,卷一>















　　续考古图卷一
　　钦定四库全书
　　续考古图卷二
　　宋　吕大临　编













　　王晋玉玠所收形扁而上锐实卣也而刻文于底内曰丁举新平张氏所得如觚形三升刻文曰癸举睢阳王氏所得刻文曰举吕与叔谓举者亦爵觯之名若杜举是也然此卣似非饮器亦谓之举也并足高黍尺之七寸腹深五寸足髙二寸口从四寸三分濶二寸五分腹径五寸半濶三寸半容汉六升










<子部,谱录类,器物之属,考古图__续考古图,卷二>
　　王晋玉所收状如觚而大容汉一斗刻文在内上为人形下曰父乙口径黍尺之九寸五分项径四寸半腹深九寸足径五寸五分深三寸容二升半













<子部,谱录类,器物之属,考古图__续考古图,卷二>
　　王晋玉所收鬲刻文在腹内旁作人形持戈左为母乙字口径五寸五分腹深三寸足髙二寸中空耳髙八分容汉五升













<子部,谱录类,器物之属,考古图__续考古图,卷二>
　　王晋玉所收刻文于腹内旁惟可辨中字口径黍尺之七寸五分腹深四寸半足髙三寸耳髙一寸半足中实容汉八升













<子部,谱录类,器物之属,考古图__续考古图,卷二>
　　王晋玉所收卣盖盘螭制作甚工刻文在盖内四字曰作母乙口径四寸五分髙四寸五分　按考古载庚鼎辛鼎癸鼎止作一字云按史记夏商未有諡其君皆以甲乙为号则此三器疑夏商之器又载祖丁彞李氏録云名之可辩者祖丁商之十四世帝祖丁也又有父巳彞父丁又有父巳父乙卣母乙鬲母乙卣然恐未必是夏商君号恐止是用于父母祖考之器器不同故以甲乙为次第之号也
















　　王晋玉所收惟存底亡其葢镂刻甚工巧花文皆涂金下作三熊负之无文刻口径黍尺之八寸腹深五寸负熊髙一寸五分容汉一斗四升





<子部,谱录类,器物之属,考古图__续考古图,卷二>
　　王师文所收刻文在底内作人形父丁得于太原孟县流径黍尺二寸五分腹径四寸长七寸前髙七寸后髙五寸腹深三寸五分容汉三升并黍尺寸尔雅云兕似牛毛诗疏亦云兕似牛一角青色器上兽形似之而此器铜色青黑故以兕觥目之觥容七升按广雅云一升曰爵二升曰觚三升曰觯四升曰角五升曰散旧礼图云凡诸觞皆形同升数则异觥之所用正礼所无不在五爵之列然则觥既非正爵则所容多少亦或不等也
















　　王师文所收无文刻方文圎乳凡一百三十有三与虎彛相似但两耳作牛头形口径黍尺一尺腹深六寸足髙二寸容汉一斗五升













　　王师文所收无文刻得于太原孟县口径黍尺之九寸五分足口径亦然腹径一尺五寸通髙一尺二寸腹深一尺容汉六斗五升
　　按形与制与秘阁兽环细文瓿李氏龙文瓿相类而细文瓿虽大止容一斗五升此瓿甚雄壮説文云瓿甂也大口而卑用食


<子部,谱录类,器物之属,考古图__续考古图,卷二>
　　王师文所收小鼎刻二字于口内口径黍尺之八寸五分耳髙二寸腹深六寸足髙二寸五分容汉一斗三升














<子部,谱录类,器物之属,考古图__续考古图,卷二>
　　王师文所收刻二字于口内篆口腹足皆作蝉又考古已收模刻少异尔口径黍尺之七寸耳高二寸腹深五寸足高三寸容汉七升得于邺郡亶甲城













<子部,谱录类,器物之属,考古图__续考古图,卷二>
　　王师文所收与王晋玉父乙罍正同亦刻文于底内两字未辩下三字曰作伯丁制作大小【阙】父【阙】　　亦容汉一升





















　　张才元得于西洛无铭刻三足皆作象头足若象鼻云口径黍尺一尺二寸耳髙三寸八分腹深八寸足髙七寸容汉三斗五升





<子部,谱录类,器物之属,考古图__续考古图,卷二>
　　右四爵形制大小略同皆刻文于耳下















<子部,谱录类,器物之属,考古图__续考古图,卷二>
　　【阙】　　　　　　商器也刻文于底凡七字云【阙】
　　大形






















　　祖孟广博所收彞盖破损不完惟字存甚奇古刻文盖内凡十三字














　　张伯均所收与京兆吕氏所收正同但吕斗衔足作兽面此斗足端作卧兽为异口径黍尺之六寸五分深三寸五分柄作螭首无文刻容汉四升













　　张伯均所收无文刻
　　通髙黍尺二尺三寸其端作狮子形髙三寸茎髙一尺六寸底髙四寸中空底口径一尺五寸茎端两窍相当叩之其音清响












　　得之于咸阳鼎葢皆瓦中作铜隔通髙八寸腹径九寸深四寸其足各髙三寸
　　隔容二升鼎口径七寸













　　李元均宰所得刻二字于内篆口足腹皆作蝉文与乙鼎相似口径黍尺之四寸七分耳髙一寸腹深三寸足髙二寸容汉二升二合













　　崇宁元年秦州甘谷新边民耕得之献于定西髙庙为掷卦槃义刻凿于槃中以记献送年月铜槃甚雄壮平底下作三熊负之内外涂金皆全但已为民间刻坏甚可惜也槃面径黍尺之一尺八寸五分唇径十分半足熊髙二寸二分深一寸二分容汉一斗二升以今秤秤之重一十八斤


<子部,谱录类,器物之属,考古图__续考古图,卷二>
　　吕子功峌得此鼎于歧下与王师文篆口小鼎略相似腹内口下刻一字口径黍尺之七寸耳髙一寸二分腹深五寸足髙三寸半容汉八升













<子部,谱录类,器物之属,考古图__续考古图,卷二>
　　右克中侄所收刻文二十字于口外圜转读之














　　续考古图卷二
　　钦定四库全书
　　续考古图卷三
　　宋　吕大临　编













　　右荣询之咨道大夫所收刻文于内未详通髙黍尺八寸半耳髙二寸口径八寸腹深八寸足中空荣氏所古器最盛凡百余种除已收入考古图外有文刻及形制佳者取二十六种续编于此












<子部,谱录类,器物之属,考古图__续考古图,卷三>
　　荣询之所收刻文于内曰单□作从彞径黍尺之一尺尺腹深六寸足髙二寸














<子部,谱录类,器物之属,考古图__续考古图,卷三>
　　荣询之所收刻文于内曰单□作从彞口径黍尺之一尺二寸足髙一寸二分深三寸容汉一斗二升














<子部,谱录类,器物之属,考古图__续考古图,卷三>
　　容二升身髙尺二寸口径六寸半身径一寸半形制与前所载同刻字三














<子部,谱录类,器物之属,考古图__续考古图,卷三>
　　形制与前所载同刻字三























　　荣询之所收无文刻四方两层各四尺上池贮氷下池盛水也上池口径黍尺一尺二寸髙七寸唇濶半寸足髙二寸四壁镂明所以贮氷令水不积也下池口径一尺六寸髙四寸半唇濶一寸足髙三寸半深一寸六分所以盛水也



<子部,谱录类,器物之属,考古图__续考古图,卷三>
　　荣询之所收无文刻作兽面衔环凡四环三足底下刻文凡十九字口径黍尺一尺三寸通髙六寸深四寸足髙二寸容汉四斗





















　　荣询之所收底内作双鱼刻四字于中曰长宜子孙口径一尺九寸黍尺唇濶一寸深五寸














　　荣询之所收无文刻















　　荣询之所收无文刻制作甚工自背与两翅为葢腹为炉口衔铃翅亦悬铃身负九鶵立槃中槃径黍尺五寸髙一尺长一尺













　　荣询之所收槃径黍尺六寸髙五寸炉径四寸凡熏香先着汤于槃中使衣有润气即烧香烟着衣而不散古博山之类皆然













　　牛匮中空下有座背作方葢葢上作仙人形牛座髙黍尺之五寸人髙二寸座长四寸牛长六寸容汉一升














　　匮中空背作方葢葢上作狮子形身长黍尺三寸半身髙二寸头长一寸半濶二寸狮子髙一寸半容四合上二匮并荣询之所收





<子部,谱录类,器物之属,考古图__续考古图,卷三>
　　荣询之所收刻字二于内鼎髙八寸半黍尺耳髙二寸口径八寸深七寸容汉一斗五升






















　　荣询之所收刻字二曰左乐















　　刁斗状如盆底有鼻可以绳悬击之有声髙五寸口径黍尺之一尺五寸底径五寸半容汉二斗四升
　　绍兴壬午在果山见一器正类此但腹作三兽面其鼻可悬中画双鱼有文曰大吉祥葢汉器也












　　荣询之所收髙二寸长黍尺之五寸涂金















　　荣询之所收无刻文洗底刻作龙虎猴象鹿五兽状中又作寳瓶之状口径黍尺之一尺五寸髙三尺容汉一斗七升





<子部,谱录类,器物之属,考古图__续考古图,卷三>
　　荣询之所收刻字六曰祖戌叔辛叔癸与王师文所收相似而此有盖文刻甚华盖亦兕觥






















　　荣询之所收槃唇刻兰席二字烛台上中两段并槃凡三上中空可以立烛中三足立于槃中槃口径黍尺之一尺髙二寸半中髙四寸下口径七寸上髙一尺口径二寸半深三寸半




<子部,谱录类,器物之属,考古图__续考古图,卷三>
　　荣询之所收刻字三于腹底内惟身存亡盖梁两端作鹿头状口径黍尺长五寸半濶四寸梁髙六寸足髙二寸腹深一尺容汉一斗三升





















　　荣询之所收无文刻形制如鼎鬲有柱有耳葢饮器也通髙黍尺之八寸柱髙二寸容汉五升






<子部,谱录类,器物之属,考古图__续考古图,卷三>
　　惟三月初吉庾乍王在宫
　　王呼虢仲入右缺王锡【缺】
　　赤市朱太斾【缺】拜稽首
　　对扬太子【缺】命用作寳敦
　　【缺】其万年子孙永寳用
　　荣訽之所收刻文于盖凡五十字髙秂尺之一尺口径八寸半腹深六寸容汉二斗二升无文刻盖容四升刻
　　文于内
















　　作牛形三足葢不存身髙黍尺之寸头髙七寸长一尺二寸濶六寸足髙二寸容汉五升形制虽不类前饮器之精亦饮器觥之流也
　　荣询之所收无文刻












　　荣询之所收髙黍尺之一尺口径二尺六寸容汉二斛八斗亦并无文饰之类惟刻昆字






<子部,谱录类,器物之属,考古图__续考古图,卷三>








　　荣询之所收无文刻盘有足内外刻作飞鴈形髙黍尺之三寸半口径一尺三寸底径七寸半容汉一斗五升





　　续考古图卷三
<子部,谱录类,器物之属,考古图__续考古图>
　　钦定四库全书
　　续考古图卷四
　　宋　吕大临　撰













　　崇宁三年甲申嵗孟冬月应天府崇福院掘地得古钟六枚以宋公钟又获于宋地宜为朝廷符瑞寻上进焉刻文六字
　　按六钟形制文饰皆同形扁而鋭不垂六钟各杀一寸为羌每钟皆刻曰宋公成之防钟字形漫灭仅可识焉按宋自微子开二十六世平公成立平公钟此钟故刻曰宋公成之防钟六防自是帝颛顼之乐也第一钟以黍尺校之钟体高二尺悬高五寸舞间径一尺四寸铣间径一尺七寸第二钟体高一尺九寸悬高五寸舞间径一尺二寸铣间径一尺五寸第三钟体高一尺八寸悬高五寸舞间径一尺二寸铣间径一尺四寸第四钟体高一尺七寸悬高五寸舞间径一尺一寸铣间径一尺四寸第五钟体高一尺六寸悬高五寸舞间径一尺三寸第六钟体高一尺五寸悬高五寸舞间径九寸铣间径一尺二寸按周备六代之乐惟阙六【缺】
　　五英惟歆武然则周徳既衰诸侯各备古乐既有歆
　　武则宋宜有六茎也















<子部,谱录类,器物之属,考古图__续考古图,卷四>
　　寳用
　　考邑寳鼎孙孙子子
　　永扬天子休用作文
　　日修大夫始敢对
　　在邦始锡友日考
　　献工锡曼锡章王
　　宫宀王在邦宫始
　　锡友　□王在
　　王在龢宫大夫始
　　佳三月初吉甲寅
　　赵承规【茂曾】所收刻文于内凡六十五字得于永兴醴泉之甘北以黍尺之总高二尺口广一尺四寸七分耳高四寸足高六寸腹深一尺五寸容一石四斗



<子部,谱录类,器物之属,考古图__续考古图,卷四>
　　赵承规所收刻文四十七字于内以黍尺量校之总高八寸三分口广七寸四分深四寸六分耳髙一寸五分足高二寸一分容一斗一升五合













<子部,谱录类,器物之属,考古图__续考古图,卷四>
　　张才元所收刻六字于内文曰舟防作旅车敦以黍尺校之高五寸半口径七寸腹径一尺足径六寸半深四寸半容一斗五升













<子部,谱录类,器物之属,考古图__续考古图,卷四>
　　赵承规所收刻文于内以黍尺校之总高一尺二分口广四寸八分流长三寸三分腹围二尺三寸六分足高三寸七分深七寸容汉二斗二升五合













<子部,谱录类,器物之属,考古图__续考古图,卷四>
　　王晋玉所收刻字六于内曰舟防作旅车敦以黍尺量之口径六寸深五寸容一斗三升两耳作牛头按刻丈作舟防葢舟通用为周字当是周家尓













<子部,谱录类,器物之属,考古图__续考古图,卷四>
　　松岛吴氏衍所收刻文于内曰王伯作寳五字以黍尺校之高八寸半口从广五寸扩广七寸深三寸半容七升













<子部,谱录类,器物之属,考古图__续考古图,卷四>
　　丁伯容所收刻文二十于底内以黍尺校之总高三寸半口径一尺六寸耳高二寸足口径尺二寸腹深二寸容二升













<子部,谱录类,器物之属,考古图__续考古图,卷四>
　　张才元所收刻文六字于口内曰作父丁寳鼎其形三角不圆以黍尺量校之口径五寸半高五寸半耳高一寸腹深四容五升半













<子部,谱录类,器物之属,考古图__续考古图,卷四>
　　丁伯容宏所收刻文四于内舟防旅鼎以黍尺校之高七寸口径六寸一分深三寸五分已上张才元王晋玉丁伯容三器皆周防所作器得于洛













<子部,谱录类,器物之属,考古图__续考古图,卷四>
　　楚氏【朝】宗所收刻文底外足间凡二十二字文曰律斤衡兰注水匜容一升建国元年正月癸酉朔日制以黍尺量校之口径四寸足径二寸三分深一寸五分流一寸半容一升












<子部,谱录类,器物之属,考古图__续考古图,卷四>
　　荣子维辑所收刻文四字于内曰作实尊彞以黍尺量校之口径一尺通高八寸深六寸半容二斗














<子部,谱录类,器物之属,考古图__续考古图,卷四>
　　姚义夫【雄】所收刻文三十二字于内制度尺量未详















<子部,谱录类,器物之属,考古图__续考古图,卷四>
　　佳王廿有三年九月王
　　在宗周王令放防荆司
　　九陂防作朕皇考荐
　　尊鼎防用享考于朕皇
　　考用锡康豫鲁休屯右
　　眉夀永命灵舟其万年
　　无疆防子子孙永寳用享
　　崇宁初商州得古鼎刻文甚完凡六十三字乃周鼎也寻上之朝廷制度未考















　　赵仲忽周臣所收无棱刻字于足底以黍尺校之高一尺一寸半口径六寸八分足口径四寸深八寸














　　赵周臣所收无铭刻制作甚精有柄有流葢盉也三足中空无葢以黍尺校量之身髙八寸半流长三寸半纵广六寸横径五寸容四升半





<子部,谱录类,器物之属,考古图__续考古图,卷四>
　　赵周臣所收刻文四于口内惟父癸可辩以黍尺量校之高八寸半耳高一寸八分口径八寸腹深六寸














<子部,谱录类,器物之属,考古图__续考古图,卷四>
　　赵周臣所收底葢各刻十六字文同但葢文皆左刻疑悮刻文曰防詈中父作中姜敦子子孙孙永寳用享孝以黍尺校之身高九寸盖三寸半口径八寸半腹径尺三寸腹深六寸












<子部,谱录类,器物之属,考古图__续考古图,卷四>
　　赵周臣所收刻文三于耳下















<子部,谱录类,器物之属,考古图__续考古图,卷四>
　　赵周臣所收二卣形制相似花文小不同字刻无异底盖各有刻以黍尺校之并盖高一尺二寸梁高六寸口径七寸濶四寸腹径一尺深八寸












　　续考古图卷四
　　钦定四库全书
　　续考古图卷五
　　宋　吕大临　撰













　　赵周臣所收二卣形制相似花文小不同字刻亦异底盖各有刻以黍尺校之并盖高一尺二寸梁髙六寸口径七寸濶四寸腹径一尺深八寸





















　　赵周臣所收无文刻有葢两耳三足其形防葢酒器也以黍尺校之总高四寸口纵七寸一分衡五寸深二寸八分容黍量四升













　　赵周臣所收无文刻以黍尺校之高三寸八分长五寸半负筩高二寸重今秤十两当汉二十七两














　　赵周臣所收刻字一以黍尺校之高八寸五分深四寸五分口径六寸五分容黍量七升七合






<子部,谱录类,器物之属,考古图__续考古图,卷五>
　　佳王元年正月初吉丁亥
　　伯龢父若曰师乃祖考
　　又　于　宀　汝右隹小子
　　余命汝
　　东　仆駃其工特　
　　东敕内外汝敢否善　汝
　　攴哉　　　　　十五【金】
　　钟　五金乃　　用事
　　拜稽首敢对扬皇君
　　休用作朕　文考乙中将敦
　　其万年子子孙孙永寳用享
　　赵周臣所收与考古所载收敦正相似刻文于底内凡一百一十三字以黍尺校之高一尺三分口径九寸半深五寸半足方九寸八分高四寸


<子部,谱录类,器物之属,考古图__续考古图,卷五>
　　赵周臣所收与考古癸举相似而大刻文于底内二罍形制畧同刻文各异高黍尺校之一尺一寸腹深九寸足深二寸口径九寸容黍量一斗一升与一罍伯丁罍大小形制略同












<子部,谱录类,器物之属,考古图__续考古图,卷五>
　　邢和叔恕所收盖底各有刻文曰伯作寳尊彛然形制实卣也而谓之彛未详身盖足通高一尺一寸有提梁身深黍尺六寸容黍量八升盖径四寸尔雅云彛卣罍器也【注皆盛酒尊彛揔名也】又云卣中尊也












<子部,谱录类,器物之属,考古图__续考古图,卷五>
　　右得于华原平底口径黍尺九寸半深三寸容黍量六升有柄中空长七寸刻文于内曰父乙














<子部,谱录类,器物之属,考古图__续考古图,卷五>
　　臧仲修【大年】所收无文刻以黍尺校之身高五寸足高四寸柱高二寸口径五寸底平径四寸二柱当前二足上耳当后一足上容黍量四升按广雅云一升曰爵二升曰觚三升曰觯四升曰角五升曰此器容四升岂角之类欤有耳可以持饮有柱可以反玷盖饮器也











<子部,谱录类,器物之属,考古图__续考古图,卷五>
　　程之奇得于西洛刻文五或曰饮耑驰尊玉而玉色不纯以曾经火以黍尺校之通长六寸中方长四寸径三寸上下圆口各出一寸径三寸外方内圆













<子部,谱录类,器物之属,考古图__续考古图,卷五>
　　克一侄得之南京刻文曰宋公曫之餗鼎南京即宋地土以黍尺校之高一尺一寸口径八寸按宋世家二十四君中无曫者惟哀公载记不记名得非有更名者未可考也




















　　张伯均埴所收无文刻两耳如刀环绕腹如釜按尔雅鼎弇上谓之鼒口径黍尺之六寸腹径八寸深四寸足高三寸容汉九升




　　续考图卷五
