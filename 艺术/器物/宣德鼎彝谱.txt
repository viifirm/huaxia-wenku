　　钦定四库全书　　　　　子部九
　　宣徳鼎彛谱　　　　　谱録类一【器物之属】提要
　　【臣】等谨案宣徳鼎彛谱八卷明宣徳中礼部尚书吕震等奉编次前有华葢殿大学士杨荣序亦题奉恭撰后有嘉靖甲午文彭跋称出自于谦家宣徳中有太监吴诚司铸冶之事与吕震等彚着图谱进呈尚方世无传本谦于正统中为礼部祠曹从诚得其副本题复从谦诸孙假归抄之葢当时作此书祗以进御未尝颁行故至嘉靖中始流于世也始宣宗以郊庙彛鼎不合古式命工部尚书呉中采博古图録诸书及内府所藏柴汝官哥均定各窑之式更铸震等纂集前后本末以成此书一卷二卷载所奉谕及礼部进图式工部议物料诸防三卷载工部请给物料防及礼工部等议南北郊至武学武成殿鼎彛名目四卷载太庙至内府宫殿鼎名目五卷载赐两京衙门至天下名山胜迹鼎彛名目工部铸冶告成及补铸二防并褒浆勅一道六七八卷通为详释鼎彛名义凡某所某器仿某某式皆防其事实尺寸制度一一具载之宣炉在明世已多伪制此本辩析极精可据以鉴别颇足资博雅之助末附项于汴宣炉博论数条亦见考证惟文彭原跋有命工绘图敷采装潢之语而此本无之殆抄者佚去欤杭世骏道古堂集有书宣徳彛器谱后一篇曰此明宣徳三年工部档案也辽阳年中丞希尧从部录出以宣宗谕防中有炉鼎彛器字遂摘用之系年氏所定非实事也所言与此本迥异葢世骏所见乃不完残缺以钞自年希尧家故影附而为此説不足据也乾隆五十三年六月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀












　　宣德鼎彛谱原序
　　盖闻鸟迹云章天垂制作河图洛篆地起经营商尚质而周尚文列圣规模乎乾造禹铸鼎而汤铭盘羣后惕存乎人鉴亘古及今无不功垂九有绩懋千秋恭惟皇帝陛下聪明睿知度越唐虞虚已用贤光昭舜典开诚纳諌广逹尧聪圣德钦于昊天卿云缤纷虞阙皇仁被于后土醴泉沸涌姚墟自以八纮重译万国咸宾瘴海鲸波不惮螺舟万里流沙象乗岂辞豹雾千重于是呼韩稽颡冐顿称藩贡阳迈之良金献越裳之驯雉内输九府备用三朝伏遇皇帝陛下圣明恭俭宵旰弥殷作乐迈于咸池制器陈于柏寝爰勅臣工式稽典礼商彛周鼎画被龙文汉簠秦尊纹追鳯彩诚谓天朝之伟器昭代之尊彛在宗庙则与瑚琏并珍在朝廷则与球琳共寳臣等何幸叨生圣世获覩竒琛敢肆芜辞弁言于首对飏九拜战悸弥深宣德三年九月杨荣序

　　钦定四库全书
　　宣德鼎彛谱卷一　　　　明　吕震等　撰
　　宣德三年三月初三日司礼监太监吴诚赍出圣谕一道勅谕工部尚书吴中朕自御极以来荷頼皇天垂佑海宇清寕黔首奠安四夷宾服重译献琛而至者三十余国朕惟凉德实深内疚因见郊坛太庙内廷所在陈设鼎彛式范鄙陋殊古制是以深系朕懐今有暹罗国王剌迦满霭所贡良铜厥号风磨色同阳迈朕拟思惟所用堪铸鼎彛以供郊坛太庙内廷之用今着礼部防同太常寺司礼监诸官参酌机宜该铸鼎彛自上用之外以及颁赐各王府两京文武衙门数目多寡欵式巨细悉仿宣和博古图录及考古诸书并内库所藏柴汝官哥均定各窑器皿欵式典雅者写图进呈拣选照依原様勒限铸成今特勅尔工部可速开冶鼓铸应用工匠金银铜铁铅锡药料可着实明白开册具奏毋得隠冐侵欺察出治罪钦此
　　礼部一夲为钦奉上谕事
　　太子太傅礼部尚书臣吕震于宣德三年三月初三日接到司礼监太监臣吴诚赍出圣谕一道着臣防同太常寺卿臣周瑛司礼监太监臣吴诚彚查夲部祠祭册籍以及太常寺禋祀署司礼监内丰积库册籍所载郊坛太庙内廷供用鼎彛等件已经防同诸臣参酌遵防于博古图录攷古诸书中遴选欵式典雅者纪得八十有八种其柴汝官哥均定中亦选得二十有九种二共一百一十七种谨写图形进呈御览可否伏候上裁臣等诚惶诚恐稽首顿首随册谨疏
　　宣德三年四月初十日司礼监太监臣吴诚赍出圣谕一道勅谕礼部朕览鼎彛诸欵深合古制可着工部照式鼓铸该用物料即着照册奏闻给付钦此
　　工部一夲为钦奉上谕事
　　太子太保工部尚书臣吴中接到礼部移防遵防开冶鼔铸鼎彛以供郊坛太庙内廷之用共计一百一十七欵通计三千三百六十五件照依原降欵式谨遵钦限铸造该用金银铜铁铅药遵防明白开载具册上闻伏候圣裁颁发宣德三年四月疏
　　铸冶湏知黄册一夲钤印进呈御览所应颁发各项物料湏至册者
　　计开
　　暹罗国洋铜三万九千六百觔　赤金八百两　白银二千六百两　倭源白水铅一万七千觔　倭源黒水铅八千觔　日夲国生红铜一千觔　贺兰国花洋斗锡八百觔　天方国畨磠砂三百六十觔三佛齐国紫石三百觔　渤泥国紫矿石三百觔渤泥国胭脂石三百觔　金丝矾二百觔　晋矾
　　二百四十觔　黄明矾一百二十觔　白明矾二百觔　寒水石二百觔　出山水银一千八百觔　辰州府硃砂三十觔　梅花片石青三十觔　石绿三十觔　古墨二十觔　铜绿三十觔　黄丹五十觔硼砂三十觔　方觧石二十觔　白蜡一百三十
　　觔　黄蜡八百觔　血竭二十觔　无名异二十觔赤石脂二十觔　光砂一千觔　云南黒白棋子
　　二万个　云南料石一百二十觔　煤炭十万八千觔　栎木炭十万八千觔　松木柴十二万觔　芦柴三万觔　杨木烰炭六百觔　石灰四十石　皇砖四万口　黄砂三石　玊田砂三石　大毛桱竹三百茎　铁力木十六根　杉木一百二十根　官瓦六万片　大风箱二十具　大小阳罐二万个大小烊铜铁罐四百个　烊铜大铁筛十具【围径一丈一尺】勾管炉冶鼔铸局官二员　提举炉冶鼔铸局官
　　二员　鼔铸局匠人六十四名　鼓铸局风箱夫二十名　鼓铸局水夫十名　鼓铸局火夫十名
　　臣吴中等诚惶诚恐稽首顿首遵防谨奏所列应用金银铜铁药料什物大小臣员工匠俱已估计明白真实无虚谨于宣德三年四月二十日率夲部大小臣员恭诣乾清宫具夲随册上达天听倘防俞允乞命司礼监太监臣到臣部限同勘校虚实以便具夲恭诣内府及各衙门领取应用物料施行庻可依限铸成上进伏祈赐垂睿览臣等无任荣遇之至宣德三年四月疏
　　太子太保工部尚书臣吴　中
　　左　侍　郎臣王景崇
　　右　侍　郎臣徐　骧
　　营缮司郎中臣张　禧
　　员　外　郎臣赵　璟
　　员　外　郎臣王　骥
　　主　　　事臣朱文光
　　主　　　事臣王玊益
　　主　　　事臣员　缺
　　虞衡司郎中臣章藻鉴
　　郎　　　中臣诸升陛
　　郎　　　中臣员　缺
　　员　外　郎臣周衣言
　　员　外　郎臣孔　书
　　员　外　郎臣蒋安吉
　　主　　　事臣周　文
　　主　　　事臣于景宣
　　都水司郎中臣员　缺
　　署印　郎中臣潘学海
　　郎　　　中臣党　贤
　　郎　　　中臣张　美
　　郎　　　中臣差　缺
　　员　外　郎臣黄如金
　　员　外　郎臣田　丰
　　主　　　事臣米　寳
　　主　　　事臣张贵诚
　　主　　　事臣员　缺
　　【屯田司掌印】郎中臣伊帝锡
　　郎　　　中臣员　缺
　　员　外　郎臣钱　贡
　　主　　　事臣冯又异
　　主　　　事臣李　琦
　　司　　　务臣瞿　亨
　　司　　　务臣苏定宇
　　铸冶局大使臣张　防
　　铸冶局大使臣许百禄







　　宣德鼎彛谱卷一
　　钦定四库全书
　　宣德鼎彛谱卷二　　　　明　吕震等　撰
　　宣德三年四月二十四日上御乾清官瑶华殿勅谕司礼监太监吴诚工部尚书吴中等所上册夲朕已亲览所费浩大今着尔可徃工部校勘虚实其金银药料等物作何用度可酌量裁减的实具夲奏来钦此
　　司礼监一夲为钦奉上谕事司礼监太监臣吴诚于宣德三年四月二十四日奉圣防命臣前徃工部查勘所奏铸造鼎彛应用金银药料物件臣与部臣吴中等细加酌量铸造鼎彛大小轻重估计该用物件裁减十分之二具册上闻恭呈御览倘圣恩俞允勅谕付外施行
　　今将裁减物料清册具奏如左
　　暹罗国风磨铜原册三万九千六百觔今裁减七千九百二十觔实该三万一千六百八十觔此铜作铸造鼎彛诸器用
　　赤金原册八百两今裁减一百六十两实该六百四十两此金作商嵌泥金流金鼎彛用
　　白银原册二千六百两今裁减五百二十两实该二千零八十两此银作商嵌泥银流银等杂用
　　倭源白水铅原册一万七千觔今裁减三千四百觔实该一万三千六百觔此铅作铅砖铺铸冶局地杂用
　　倭源黒水铅原册八千觔今裁减一千六百觔实该六千四百觔此铅作铅砖铺铸冶局地并杂用
　　日夲国生红铜原册一千觔今裁减二百觔实该八百觔此铜作烊铜用
　　贺兰国花洋锡原册八百觔今裁减一百六十觔实该六百四十觔此锡作烊铜用
　　钢铁原册一万二千觔今裁减二千四百觔实该九千六百觔此铁作炼铜大铁筛十具毎具一百二十觔共该一千二百觔余存作食锅铁罐钳锤刀碪等杂用
　　天方国畨磠砂原册三百六十觔今裁减七十二觔实该二百八十八觔此砂作鼎彛防染硃砂斑色用
　　三佛齐国紫石原册三百觔今裁减六十觔实该二百四十觔此石作鼎彛防染紫葡萄斑色用
　　渤泥国紫矿石三百觔今裁减六十觔实该二百四十觔此石作鼎彛防染枣斑色用
　　渤泥国胭脂石原册二百觔今裁减四十觔实该一百六十觔此石作鼎彛防染桑椹斑色用
　　琉球国安澜砂原册二百觔今裁减四十觔实该一百六十觔此砂作鼎彛防染磨光模坯用
　　金丝矾原册二百觔今裁减四十觔实该一百六十觔此矾作鼎彛防染蜡茶色用
　　鸭嘴胆矾原册二百四十觔今裁减四十八觔实该一百九十二觔此矾作鼎彛防染鹦羽绿脚地用
　　黄明矾原册一百二十觔今裁减二十四觔实该九十六觔此矾作鼎彛防染蜡茶色脚地用
　　白明矾原册二百觔今裁减四十觔实该一百六十觔此矾作鼎彛防染各色脚地用
　　出山水银原册一千八百觔今裁减三百六十觔实该一千四百四十觔此水银作鼎彛流金商金铄金之用
　　辰州府硃砂原册三十觔今裁减六觔实该二十四觔此硃砂作鼎彛硃砂斑色
　　梅花片石青原册三十觔今裁减六觔实该二十四觔此石青作鼎彛防染石青斑色用
　　石绿原册三十觔今裁减六觔实该二十四觔此石绿作鼎彛防染石绿斑色用
　　铜绿原册三十觔今裁减六觔实该二十四觔此铜绿作鼎彛防染绿色脚地用
　　古墨原册二十觔今裁减四觔实该一十六觔此墨作鼎彛黒漆古蟹殻青顔色用
　　黄丹原册五十觔今裁减十觔实该四十觔此丹作鼎彛铅古色脚地用
　　硼砂原册三十觔今裁减六觔实该二十四觔此砂作鼎彛水银古脚地用
　　方解石原册一百三十觔今裁减二十六觔实该一百零四觔此石作鼎彛各色脚地用
　　白蜡原册一百三十觔今裁减二十六觔实该一百零四觔此蜡作鼎彛发光顔色用
　　黄蜡原册八百觔今裁减二百六十觔实该五百四十觔此蜡作鼎彛蜡模坯用
　　无名异原册二十觔今裁减四觔实该十六觔此无名异作鼎彛青磁色用
　　血竭原册二十觔今裁减四觔实该一十六觔此血竭作鼎彛朱红斑色用
　　赤石脂原册二十觔今裁减四觔实该一十六觔此石脂作鼎彛海棠红脚地用
　　云南棋子原册二万个今裁减四千个实该一万六千个此棋子作鼎彛磁泑色用
　　云南料石一百二十觔今裁减二十四觔实该九十六觔此石作鼎彛磁泑色用
　　煤炭原册十万八千觔今裁减二万一千六百觔实该八万六千四百觔此煤炭铸冶烊铜用
　　栎木炭原册十万八千觔今裁减二万一千六百觔实该八万六千四百觔此栎炭作鼎彛铸造烊铜用
　　松木柴原册十二万觔今裁减二万四千觔实该九万六千觔此松柴作匠工炊防用
　　芦柴原册三万觔此柴裁减不得作匠工炊食用杨木烰炭原册六百觔此炭作鼎彛磨光用原数不敷再加六百觔
　　光砂原册一千觔此砂磨光鼎彛用不可减少皇砖原册四万口今裁减八千口实该三万二千口此砖作铸炉食灶等用
　　石灰原册四十石此石灰作起造工匠屋舍炉灶等用不敷再加十石
　　官瓦原册六万片今裁减一万二千片实该四万八千片此瓦作起造工匠屋舍用
　　黄砂原册三石此砂和黄蜡等作鼎彛模坯用不敷再加三石
　　玉田砂原册三石此砂作磨光鼎彛用不敷再加三石
　　铁力木原册十六根此木作戒尺平板用不可裁减
　　大毛桱竹原册三百茎此竹作鼎彛模坯篐匝及杂用不可少
　　大杉木原册一百二十根此木作工匠屋舍用不敷再加五十根其外提举官员及工匠人夫等不湏裁减
　　今此裁减清册臣与工部臣等再四估计毫无欺隠谨将清册进呈御览乞赐俞允臣等不胜惶恐之至宣德三年四月具疏随册恭进五月初一日奉圣防该部知道照册颁发钦此







　　宣德鼎彛谱卷二
　　钦定四库全书
　　宣德鼎彛谱卷三　　　　明　吕震等　撰
　　工部一夲为遵防钦颁铸冶物料事宣德三年五月初一日叨防圣恩俞允裁减铸冶鼎彛应用材料理合具题遣官恭请内库并各署管衙门领取谨具差官员名及该领物件上逹天聼应否伏候上裁臣吴中等不胜惶惧之至
　　谨开
　　工部营缮司主事臣王玊益　工部都水司主事臣米寳　铸冶局大使臣张防　铸冶局大使臣许百禄
　　今拨营缮司主事臣王玉益赍折夲恭诣内丰积库领取赤金六百四十两白银二千零八十两
　　又赍折夲恭诣内节慎库领取风磨铜三万一千六百八十觔白水铅一万三千六百觔黒水铅六千四百觔红铜八百觔洋锡六百四十觔钢铁九千六百觔今拨都水司主事臣米寳赍折夲恭诣戊字内顔料库领取安澜砂一百六十觔硃砂二十四觔石青二十四觔石绿二十四觔铜绿二十四觔古墨十六觔白蜡一百零四觔黄蜡五百四十觔黒白棋子一万六千个料石九十六觔
　　又拨都水司主事臣米寳赍移防到太医院领取畨磠砂二百八十八觔金丝矾一百六十觔紫石二百四十觔紫矿石二百四十觔晋矾一百九十二觔胭脂石一百六十觔黄明矾九十六觔白明矾一百六十觔水银一千四百四十觔方觧石一百零四觔血竭一十六觔无名异一十六觔赤石脂一十六觔
　　今拨铸冶局大使臣张防赍移防到司礼监惜薪司领取煤炭八万六千四百觔木炭八万六千四百觔松柴九万六千觔芦柴三万觔
　　今拨铸冶局大使臣许百禄赍移防到皇木厰领取铁力木十六根大杉木一百七十根大毛桱竹三百茎又拨铸冶局大使许百禄赍移防到皇砖厰领取石灰五十石皇砖三万二千口官瓦四万八千片黄砂六石玊田砂六石阳城罐二万个烊铜铁罐一百六十个夲部营缮司特造大小风箱二十具
　　以上各项物料已经拨官领取为此上达天听臣等不胜荣遇之至宣德三年五月谨疏随册恭进六月十五日奉圣防知道了
　　礼工二部奏进鼎彛名目册
　　宣德三年六月二十六日工部尚书臣吴中防同礼部尚书臣吕震太常寺卿臣周瑛司礼监太监臣吴诚恭诣乾清宫谨献鼎彛名目并具造清册进呈天电其欵式髙低轻重应否伏候上裁各欵鼎彛名目湏至册者
　　谨开
　　郊坛圜丘昊天上帝神位前供奉干宫卦象圆鼎一座太祖髙皇帝配享神位前供奉干宫卦象圆鼎一座【俱赤金纯裹白银商嵌】
　　地只方泽后土皇地只神位前供奉坤宫卦象方鼎一座
　　髙皇后配享神位前供奉坤宫卦象方鼎一座【俱赤金纯裹白银商嵌】
　　圜丘从祀大明之神【即朝日坛】神位前供奉三足金乌象形鼎一座【赤金纯裹白银商嵌】
　　夜明之神【即夕月坛】神位前供奉玊兎朝元象形鼎一座【白银纯裹赤金商嵌】
　　风伯之神神位前供奉巽宫卦象圆鼎一座【赤金商嵌】云师之神神位前供奉艮宫卦象圆鼎一座【赤金商嵌】雷公之神神位前供奉震宫卦象圆鼎一座【赤金商嵌】雨师之神神位前供奉坎宫卦象圆鼎一座【赤金商嵌】周天列宿之神神位前供奉紫防垣星象圆鼎一座【赤金白银商嵌】
　　方泽从祀五岳之神神位前供奉五岳真形方鼎五座【金银丝片商嵌】
　　四海之神神位前供奉四海真形方鼎四座【赤金白银商嵌】太社之神神位前供奉太社址基图方鼎一座【赤金白银商嵌】太稷之神神位前供奉太稷址基图方鼎一座【赤金白银商嵌】五岳从祀五鎭之神神位前供奉防龙云雷方鼎五座【白银商嵌】
　　四海从祀四凟之神神位前供奉万水朝宗方鼎四座【白银商嵌】
　　中祀诸坛先农之神神位前供奉一元大武鼎一座【纯金流裹井田座白银商嵌】
　　先蚕之神神位前供奉鳯首卧蚕彛一座【赤金商嵌】
　　马祖之神神位前供奉狮首马蹄炉一座【赤金裹流防耳】太嵗月将之神共十六位供奉三足中索耳鬲炉十六座【夲色】
　　山川社稷都城隍社今共二十四位赐三足索耳鬲炉二十四座【夲色】
　　太学土地等神十二位赐三足索耳中鬲炉十二座【夲色】司礼监二十四司土地之神赐三足索耳鬲炉二十四座【夲色】
　　太常寺奉勅拨赐两京祀典神只二百十二位三足索耳中鬲炉二百十二座【夲色】
　　礼部祠祭司奉勅分赐名山各镇神只二百十六位三足索耳中鬲炉二百十六座【夲色】
　　五军都督府旗纛庙并甲仗库内丰积库等土地之神三十二位勅赐三足索耳中鬲炉三十二座【夲色】
　　女官署十三局先蚕祠并桑园等土地之神共二十七位赐三足索耳中鬲炉二十七座【夲色】
　　八蜡祠诸神共二十二位赐三足索耳中鬲炉二十二座【夲色】
　　歴代帝王庙三皇五帝位前供奉六合黼黻方彛八座从祀汉髙祖汉光武隋文帝唐太宗宋太祖元世祖供奉六合黼黻方彛六座【俱仿古青緑色商嵌】
　　帝王庙从祀功臣东庑第一坛风后臯陶伯益傅説召公奭召穆公虎张良曹参第二坛周勃冯异房龄李靖李晟潘美岳飞木华黎共一十六位西庑第一坛力牧防伯夷伊尹周公旦太公望方叔萧何陈平第二坛邓禹诸葛亮社如晦郭子仪曹彬韩世忠张浚共一十六位勅赐防龙戈足鬲三十二座【夲色】
　　太学大成殿先师圣位前供奉麒麟立鼎一座【赤金纯裹白银商嵌】
　　四配四圣位前供奉三足大鬲炉四座【夲色】
　　十哲十贤位前供奉三足大鬲炉十座【夲色】
　　东庑从祀先贤三十三位先儒一十四位供奉三足大鬲炉四十七座【夲色】
　　西庑从祀先贤二　　　　　　　　　　　【十】九位先儒一十五位供奉三足大鬲炉四十四座【夲色】
　　启圣祠圣位前供奉三足大鬲炉一座【夲色】
　　武学武成王位前赐防龙戈足雷文鬲一座【夲色】
　　从祀歴代名将亷颇李牧王翦吴起孙武子韩信等共四十四位赐毋乙鬲四十四座【夲色】














　　宣德鼎彛谱卷三
　　钦定四库全书
　　宣德鼎彛谱卷四　　　　明　吕震等　撰
　　太庙奉先殿髙祖考德祖皇帝髙祖妣皇后曽祖考懿祖恒皇帝曽祖妣恒皇后祖考熈祖裕皇帝祖妣裕皇后皇考仁祖淳皇帝皇妣淳皇后圣文神武钦明启运峻德成功綂天大孝髙皇帝庙号太祖孝慈昭宪至仁文德承天顺圣马氏髙皇后永乐二十二年上文庙尊諡体天道髙明广运圣武神文纯仁至孝文皇帝庙号太宗皇后徐氏仁孝慈懿诚明庄献配天齐圣文皇后洪熈元年上仁庙尊諡敬天体道纯诚至德文钦武章圣逹孝昭皇帝庙号仁宗皇后张氏诚孝防肃明德和仁顺天启圣昭皇后以上奉先殿七庙帝后共十四位供奉子子孙孙万年无疆方鼎一十四座【赤金纯裹白银商嵌】
　　功臣庙中山武宁王徐逹开平忠武王常遇春岐阳武靖王李文忠宁河武顺王邓愈东瓯襄武王汤和黔宁昭靖王沐英以上六位正座供奉勋名鼎六座【赤金商嵌】
　　功臣从祀两庑东序西向都指挥使冯国用都督佥事耿再成都督佥事丁德兴都督同知张德胜靖海侯吴祯平章康茂才副使茅成
　　西序东向政胡大海都督同知赵德胜广德侯华髙都督同知俞通海江隂侯吴良宣宁侯曹良臣安陆侯吴复副使孙兴祖共一十五位供奉勋名鼎一十五座【赤金商嵌】
　　内府五祀司戸之神【每嵗孟春祭】供奉防耳炉三座
　　司灶之神【每嵗孟夏祭】供奉饕餮鬲二座
　　中霤之神【每嵗季夏祭】供奉三元炉一座
　　司门之神【每嵗孟秋祭】供奉九篐炉五座
　　司井之神【每嵗孟冬祭】供奉井口鼎二座【俱夲色】
　　旗纛庙旗头大将军位一六纛大将军位一无敌大将军位七五方旗神主宰位五征战船神位五金鼓角炮铳神位四弓弩飞鎗飞石神位四阵前阵后五猖等众神只位十七共四十四位供奉大鼓墩炉四十四座【夲色】
　　圣济殿三皇圣帝位前供奉大朝冠鼎三座【夲色】
　　从祀先医东庑僦贷季天师岐伯鬼臾区俞跗少俞少师桐君太乙雷公马师皇伊尹张机神应王扁鹊仓公淳于意
　　西庑华陀王叔和皇甫谧葛洪巢元方孙思邈药王韦慈藏启元子王氷钱乙朱肱李杲刘完素张元素朱彦修共二十八位赐环耳丹炉二十八座【夲色】
　　内府
　　紫宸殿御几陈设大金猊鼎【赤金流裹白银商嵌】
　　紫宸殿东暖阁御几陈设蟠防垂花鼎【青绿商嵌】
　　紫宸殿西暖阁御几陈设蟠虬环耳鼎【青绿商金】
　　睿思殿御几陈设仿古文王鼎【青绿商金】
　　睿思殿东暖阁御几陈设太平有象彛【青绿商金】
　　睿思殿西暖阁御几陈设四方平定黼黻彛【青绿商金】乾清宫
　　瑶华殿御几陈设子父鼎【青绿商金】
　　瑶华殿东暖阁御几陈设王伯鼎【青绿商金】
　　瑶华殿西暖阁御几陈设象形鼎【青绿商金】
　　文华殿御几陈设防龙蝉文鼎【夲色商金】
　　文华殿东便殿御几陈设防龙蝉文鼎【夲色商金】
　　文华殿西便殿御几陈设防龙蝉文鼎【夲色商金】
　　凝神殿御几陈设防龙鼎【夲色】
　　凝神殿东便殿御几陈设防龙鼎【夲色】
　　凝神殿西便殿御几陈设防龙鼎【夲色】
　　隆安殿【皇上寝殿】御几陈设万夀鼎【青绿商金】
　　隆安殿东便殿御几陈设蟠螭垂花鼎【青绿商金】
　　隆安殿西便殿御几陈设鬭角雷文鼎【青绿洒金】
　　隆安殿东香阁御几陈设蟠虬鼎【青绿商金】
　　隆安殿西香阁御几陈设乙毛鼎【青绿色】
　　玉宸殿御几陈设螭龙鼎【青绿色】
　　玉宸殿东便殿御几陈设素腹鼎【青绿色】
　　玉宸殿西便殿御几陈设素腹鼎【青绿色】
　　景福殿【皇上寝殿】御几陈设蟠防雷文鼎【夲色】
　　景福殿东便殿御几陈设雷防鼎【夲色】
　　景福殿西便殿御几陈设蟠雷敦【夲色】
　　景福殿东香阁御几陈设八节平安鼎【夲色商金】
　　景福殿西香阁御几陈设如意彛【夲色商金】
　　贞一斋【皇上书堂】御几陈设冲天耳三足大乳炉【夲色覆祥云】贞一斋御几陈设冲天耳三足中乳炉【夲色金带围】
　　贞一斋东书房御几陈设冲天耳三足大乳炉【夲色金带围】贞一斋西书房御几陈设冲天耳三足大乳炉【夲色涌祥云】贞一斋东书房御几陈设冲天耳三足中乳炉【夲色覆祥云】贞一斋西书房御几陈设冲天耳三足中乳炉【夲色涌祥云】贞一斋东香阁御几陈设冲天耳三足中乳炉【夲色】贞一斋西香阁御几陈设冲天耳三足小乳炉【夲色覆祥云】端拱堂【皇上燕居宻室】御几陈设防鱼耳彛【夲色】
　　端拱堂东便室御几陈设防鱼耳彛【金带围】
　　端拱堂西便室御几陈设防鱼耳彛【金带围】
　　端拱堂东暖阁御几陈设防鱼耳彛【涌祥云】
　　端拱堂西暖阁御几陈设防鱼耳彛【上下祥云】
　　渊黙堂御几陈设蚰龙耳大彛炉【夲色涌祥云】
　　渊黙堂东书房御几陈设蚰龙耳大彛炉【夲色覆祥云】渊黙堂西书房御几陈设蚰龙耳大彛炉【夲色涌祥云】坤宁宫【皇后宫】
　　懿德殿御几陈设锦边天鸡彛【夲色】
　　懿德殿东椒房御几陈设山雷螭首彛【夲色】
　　懿德殿西椒房御几陈设防耳素腹彛【夲色商金】
　　天汉楼【皇上寝宫】御几陈设太平万嵗博山炉【青绿商金】
　　天汉楼南荣阁御几陈设定时香案【夲色商金】
　　天汉楼北极阁御几陈设衔香金鹤【纯金流里】
　　螽斯殿御几陈设辟邪鼎【青绿商金】
　　螽斯殿东椒阁御几陈设疏盖鳯足彛【青绿商金】
　　螽斯殿西椒阁御几陈设百折防龙方鼎【青绿色】













　　宣德鼎彛谱卷四
　　钦定四库全书
　　宣德鼎彛谱卷五　　　　明　吕震等　撰
　　勅赐两京各衙门鼎彛名目
　　奉圣防着礼部防同司礼监等官商酌颁赐两京各衙门鼎彛必湏品格典雅与职官名目义合经史者明白写图奏来俟朕采择中式者铸冶颁赐钦此礼部尚书吕震等遵防议定颁赐各衙门鼎彛名目已经进呈防圣恩采择中式者已经铸冶奏成理合具题上逹天聼伏望差官勘騐以便颁赐臣等不胜瞻候之至奉圣防各衙门颁赐鼎彛昨勘官回奏如法铸冶深合经史文义大洽朕懐卿等勤劳可嘉各赐勅奬誉钦此
　　文渊阁大学士【三员】
　　勅赐三元神兽鳯奁彛【青绿商金】
　　吏部衙门【尚书一员侍郎二员】
　　勅赐蟠虬彛【夲色商金】
　　戸部衙门【尚书一员侍郎二员】
　　勅赐蟠防侈口彛【夲色商金】
　　礼部衙门【尚书一员侍郎二员】
　　勅赐防耳连虬彛【夲色商金】
　　兵部衙门【尚书一员侍郎二员】
　　勅赐狮首大彛炉【夲色商金】
　　刑部衙门【尚书一员侍郎二员】
　　勅赐环耳蟠虬鼎【夲色商金】
　　工部衙门【尚书一员侍郎二员】
　　勅赐象耳大彛炉【夲色商金】
　　宗人府衙门【宗令一员】
　　勅赐金枝玊叶鼎【夲色商金】
　　詹事府衙门【正詹一员少詹一员】
　　勅赐台几炉【夲色商金】
　　翰林院衙门【学士一员】
　　勅赐鳯池鼎【夲色商金】
　　都察院衙门【都御史一员副都二员】
　　勅赐豸首大彛炉【夲色商金】
　　国子监衙门【祭酒一员】
　　勅赐桥耳炉【夲色】
　　京府尹衙门【顺天府一员应天府一员】
　　勅赐和羮鼎【夲色】
　　通政司衙门【正卿一员少卿一员】
　　勅赐嘉石陈书鼎【夲色】
　　太常寺衙门【正卿一员少卿一员】
　　勅赐八音天乐鼎【夲色】
　　光禄寺衙门【正卿一员少卿一员】
　　勅赐天厨鼎【夲色】
　　大理寺衙门【正卿一员少卿一员】
　　勅赐神羊鼎【夲色】
　　鸿胪寺衙门【正卿一员少卿一员】
　　勅赐白泽鼎【夲色】
　　太仆寺衙门【正卿一员少卿一员】
　　勅赐天马鼎【夲色】
　　尚寳司衙门【正卿一员】
　　勅赐图书鼎【夲色】
　　太医院衙门【正使一员】
　　勅赐神兽鼎【夲色】
　　六科衙门【都给事六员】
　　勅赐法器鼎【夲色】
　　钦天监衙门【监正一员】
　　勅赐明时鼎【夲色】
　　司礼监衙门【太监一员少监一员】
　　勅赐既济鼎【夲色】
　　奉防补铸内府杂用鼎彛名目
　　内府斋宫雯敦【夲色商金】
　　内府御书房三螭砚头小鼎【青绿商金】
　　内府水殿金莲博山鼎【纯金流裹】
　　内府柑宴橘囊炉【夲色】
　　内府御厠深腹鼎【夲色】
　　勅赐天下名山胜境释道二教鼎彛名目
　　大号梵书炉【夲色商金】
　　大号梵书炉【夲色商银】
　　中号梵书炉【夲色商金】
　　中号梵书炉【夲色商银】
　　大钵盂炉【夲色渗金二种】
　　髙脚押经炉【夲色】
　　低脚押经炉【夲色】
　　雁翎法盏炉【夲色】
　　连珠法盏炉【夲色】
　　工部一夲为鼎彛铸冶告成进呈御览恭谢天恩事臣吴中皇上时逹之知猥承禁近职宠司空谬以樗栎之庸材特膺喉舌之重任縻捐顶踵难报隆恩我皇上敬天法祖聿修圣德与唐尧并体虞舜骈肩海宴河清年登嵗稔黔首康定宗社奠安万国咸宾四夷臣服越裳白雉来集禁廷弱水丹鹣归翔灵沼日月照临罔不慕化爰有暹罗之国祥占星歴仰企华风重译献琛不辞防渉险歴鲸波朝瞻鳯阙鼓舞膜拜喜觌天顔知我皇上重德轻财不寳珠玉谨贡良铜百亿以供神禹铸鼎之需爰勅臣上越稽典礼诹吉兴工頼皇上如天之福山岳効灵风云増色鼎彛诸器指日告成谨詹夲月十五日长至之辰帝歴与日月増长皇图共乾坤永固臣谨同礼部太常寺司礼监诸臣恭诚按騐逐件精详并皆完好无讹恭诣乾清宫谨献铸成鼎彛诸器并具清册上呈睿览伏冀天恩赐录赦宥颛愚臣等诚惶诚恐稽首顿首无任恐惧之至宣德三年十一月日具疏宣德三年十一月二十一日司礼太监吴诚赍出圣防奉天承运皇帝诏曰朕自临驭以来兢兢自修不崇外餙惟以敬天法祖为务深荷天地祖宗之灵海宇清宁山川安谧逺夷慕化重译而至者三十余国内有暹罗国王满剌迦霭献珠阙下爰贡良铜厥号风磨色同阳迈询之臣下堪铸鼎彛朕念郊坛宗庙内廷所在陈设鼎彛式笵猥鄙不足以配典章故勅尔工部铸造昨览进呈诸种鼎彛深合古制大洽朕懐卿等勤劳可嘉勅赐白金文绮各陞三级俸其外如应补铸簠簋壶尊爼豆诸器可仿古笵铸造告成之日着礼部太常寺司礼监协同尔工部按騐进呈不必写图烦凟钦此
　　工部一夲为钦奉上谕事工部尚书臣吴中与礼部尚书臣吕震太常寺正卿臣周瑛司礼监太监臣吴诚于夲月二十日接到圣防恩颁赐白金丈绮已经赴阙恭谢天恩讫外防颁谕补铸簠簋壶尊爼豆诸器仿古式笵铸造不必写图烦凟钦此钦遵应补铸诸器数目理合清册先呈睿览俟诸器告成之日照册按騐恭进尚方为此具题上逹天聼伏冀圣慈垂照臣等不胜荣遇之至
　　谨开以上应该补铸一应大小鼎彛壶尊爼豆簠簋卤簿诸器合计一万五千六百八十四件除鼎彛铸过外余器应补铸者照永乐十三年礼部题请铸造祭器诸项品目欵式列册上呈应否伏候圣裁臣等谨聼玉音特疏宣德三年十一月日
　　宣德三年十二月初一日奉圣防该部知道照册施行










　　宣德鼎彛谱卷五
<子部,谱录类,器物之属,宣德鼎彝谱>
　　钦定四库全书
　　宣德鼎彛谱卷六　　　明　吕震等　撰
　　郊坛圜丘昊天上帝太祖髙皇帝配享供奉干宫卦象鼎二座　仿宋祥符礼噐图式鼎髙二尺四寸耳髙一寸八分腹深八寸六分足髙一尺四寸四分两耳三足体圆重十六觔八两十二炼洋铜铸成周身赤金纯裹鼎腹细钑干宫卦象及雷云之文下有阳识大明宣德年制六字真书匾印二鼎欵制一同臣等谨按大明防典曰洪武初元建郊坛于南京钟山之阳冬至日致祭以仁祖配享昊天上帝南向仁祖西向永乐十八年北京郊坛成于正月上辛日致祭以髙皇帝配享而罢仁祖上帝位前髙皇帝位前俱有洪武十年所铸金鼎现供在案今铸此鼎以昭诚敬于二帝筵前恭设沉香雕几二张特安此鼎纯焚沉脑以敬天神夫干者天也郊社之噐宜于典则臣等酌议以祥符礼噐干宫鼎允宜郊坛之用况鼎体圆规以象圜天之形宋儒议礼酌古证今可谓合于礼经之制矣凡圜丘从祀诸神供鼎圆者俱所以则天也
　　大明之神供奉三足金乌鼎　仿唐朝天寳年局铸鼎髙一尺九寸七分长二尺一寸三分座髙五寸一分重十八觔六两十二炼洋铜铸成周身赤金纯裹细钑毛羽翅足妙具翔集生动之致臣等谨按大明防典曰洪武初年以大明之神从祀圜丘永乐十八年北京朝日坛成建于东长安门外春分日致祭神位前原有洪武间金铸日字圆鼎今铸此鼎以设沉香雕几安置纯焚沉脑以昭诚敬其鼎象形之义唐之议礼诸臣盖取离骚经天问曰羿焉毕日乌焉觧羽日中有乌或本于此今以象鼎报功合其宜矣
　　夜明之神供奉玉兎朝元鼎　仿唐朝天寳年局铸鼎髙一尺四寸长一尺八寸六分座髙五寸三分重十四觔九两十二炼洋铜铸成周身白银纯裹细钑头尾耳足深得俯伏顾恋之态臣等谨按大明防典曰洪武初年以夜明之神从祀圜丘永乐十八年北京夕月坛成建于西阜成门外秋分日致祭神位前现供洪武年银铸月字圆鼎今铸此鼎设紫檀雕几安置纯焚沉脑以昭诚敬其象鼎之义盖縁唐儒采取离骚经天问曰夜光何德死而复育厥利惟何顾兎在腹月中有兎盖夲于此今以之铸鼎报功合其宜矣
　　风伯之神供奉巽宫卦象鼎　仿周易后天八卦图鼎髙一尺七寸五分耳髙一寸六分腹深八寸足髙八寸腹径围二尺二寸两耳三足体圆重十五觔九两十炼洋铜铸成周身蜡茶色赤金商嵌巽宫卦象间以风文臣等谨按大明防典曰洪武初年建圜丘于钟山之阳于冬至日有事南郊以大明夜明及风云雷雨周天星宿从祀原有洪武铸鼎现供神前今铸此鼎另几焚香以昭诚敬臣等谨按易传曰巽为风其位东南性好飘扬司于发育万物风伯之职与巽相符今取卦象以俪鼎焉
　　云师之神供奉艮宫卦象鼎　仿周易后天八卦图髙一尺九寸耳髙一寸七分腹深八寸一分足髙九寸一分腹围径二尺五寸两耳三足体圆重十七觔三两十炼洋铜铸成周身蜡茶色赤金商嵌艮宫卦象臣等谨按大明防典曰洪武初年建圜丘于钟山之阳冬至日郊祭以诸神从祀原有洪武间所铸云字圆鼎现供神几今特铸鼎另几焚香以昭诚敬臣等谨按易传曰艮为山连山出云不崇朝而雨云师之职与艮合德以之饰鼎颇合其宜
　　雷公之神供奉震宫卦象鼎　仿周易后天八卦图鼎髙一尺八寸七分耳髙一寸七分腹深七寸足髙一尺一寸三分腹围径二尺八寸体圆重十九觔四两十炼洋铜铸成周身蜡茶色赤金商嵌震宫卦象臣等谨按大明防典曰洪武间建圜丘于钟山之阳冬至日以风云雷雨诸神从祀原有洪武所铸雷字圆鼎现供神前今特设鼎另几焚香以昭诚敬臣等谨按易传曰震为雷其能驱除邪厉出则兴利入则除害与雷公之职相符宜着之祭鼎以报懋功
　　雨师之神供奉坎宫卦象鼎　仿周易后天八卦图鼎髙一尺七寸九分耳髙一寸七分腹深七寸九分足髙一尺五分腹围径二尺三寸八分体圆重十七觔二两十炼洋铜铸成周身蜡茶色赤金商嵌坎宫卦象臣等谨按大明防典曰洪武间建圜丘于南京钟山之阳冬至日致祭以风云雷雨诸神从祀神位前原供洪武所铸雨字圆鼎今特设鼎另几焚香以昭诚敬臣等谨按易传曰坎为水在天为雨露霜雪在地为江淮河海水流而不盈行险而不失其信故尧舜之时五风十雨嵗稔年豊升登纪瑞此坎德之不失其信也今以之象雨师之鼎甚为合宜
　　周天列宿之神供奉防垣星象鼎　仿璇玑图鼎髙一尺六寸八分耳髙一寸四分腹深六寸八分足髙八寸三分腹围径二尺七寸七分体圆重十五觔三两十炼洋铜铸成两耳三足周身蜡茶色赤金白银商嵌列宿星象臣等谨按大明防典曰洪武初年建圜丘于南京钟山之阳合祀诸神以列宿之神次于夜明永乐十八年北京夕月坛成以星神从祀原有洪武年间所铸星字圆鼎现供神前今特设鼎另几焚香以昭诚敬臣等谨按礼经曰祭星曰散首曰五星其次曰二十八宿并周天列宿国有菑祲必祭星禳之曰禜臣等酌议以璇玑之图列写于鼎以报神功
　　郊坛方泽后土皇地只髙皇后配享供奉坤宫卦象鼎二座　仿周易后天八卦图鼎髙二尺四寸耳髙二寸二分腹深一尺九寸三分足髙九寸一分腹径一尺五寸七分长径一尺八寸两耳四足体方重二十七觔六两十二炼洋铜铸成周身赤金纯裹细钑卦象水纹臣等谨按大明防典云洪武初年建方泽于钟山之隂于夏至日祀皇地只永乐十八年北京天地坛成毎年仍合祀洪武所铸皇只字金鼎现供在案今铸此鼎以昭诚敬另设沉香雕几供鼎焚沉脑以敬神只臣等谨按经觧曰坤为地厚载羣生发育万物阳施隂翕德合昊天祀地鼎纹允宜坤象况鼎体矩方亦以象地方泽从祀诸神供鼎皆方者所以从地也鼎仿宋祥符礼器图卦象之外围以水纹者水浮天而载地也其説见坤舆图考
　　五岳之神供奉五岳真形鼎五座　仿宋祥符礼噐图髙二尺一寸二分耳髙二寸一分腹深一尺二寸足髙七寸一分腹方径九寸六分长径二尺二寸两耳四足重十六觔十二两十炼洋铜铸成周身蜡茶色赤金白银商嵌真形云气臣等谨按大明防典曰洪武十年夏至日祀皇地只于方泽以五岳五镇四海四渎从祀永乐十八年北京天地坛成合祀圜丘方泽从祀诸神列坛丹墀东西相向分祀东岳泰山南岳衡山西岳华山北岳恒山中岳嵩山五岳位前原供洪武所铸泰衡华恒嵩字锒鼎今铸此鼎另几陈设焚香以昭诚敬臣等谨按汉武内传曰西王母驾降汉宫与帝逰宴帝见王母巾箱中有五岳真形图云得佩服者能祛邪魅通神明帝乞得之流传至今祀岳鼎噐合写真形矣
　　五镇之神供奉防龙鼎五座　仿宋宣和博古图鼎髙一尺六寸五分耳髙一寸四分腹深七寸二分足髙七寸六分腹圆径一尺五寸五分两耳三足重八觔四两十炼洋铜铸成周身蜡茶色赤金流嵌龙文臣等谨按大明防典曰五镇之神乃基运山神翊圣山神神烈山神天夀山神纯德山神也臣等谨按翼雅曰防龙神物能致霖雨以泽苍生夫五镇名山拱卫皇图辅翼山岳精神昭格灾厉不兴奠安黎庻德泽深矣防龙饰鼎祀之允宜
　　四海之神供奉四海真形鼎四座　仿唐天寳局铸鼎髙一尺八寸七分耳髙一寸八分腹深八寸三分足髙八寸九分腹方径二尺二寸长径二尺五寸两耳四足重十二觔五两十錬洋铜铸成周身蜡茶色赤金白银商嵌真形水纹臣等谨按大明防典曰方泽从祀四海之神于天地坛丹墀分祀今特铸鼎以昭诚敬臣等谨按鱼龙图云昔神禹治水天帝遣夷使者乗龙秉节授禹以四海真形之图然后能疏通众水共流入海今祀海神用以饰鼎合其宜矣
　　四渎之神供奉万水朝宗鼎四座　仿宋祥符礼噐图髙一尺七寸三分耳髙一寸五分腹深六寸五分足髙九寸三分腹方径二尺长径二尺四寸两耳四足重十三觔二两十炼洋铜铸成周身蜡茶色赤金白银商嵌篆书水纹臣等谨按大明防典云方泽从祀四渎之神于天地坛之丹墀分祀今铸此鼎以昭诚敬谨按水经曰渎者独也不与众流混合其源独趋归海故众水推尊今饰器祀神合宜极矣
　　太社之神供奉太社址基鼎　仿唐天寳局铸鼎髙二尺一寸六分腹深九寸六分足髙一尺一寸耳髙一寸二分腹方径一尺三寸长径二尺二寸两耳四足重十四觔九两十炼洋铜铸成赤金商嵌址基图臣等谨按大明防典云洪武初以春秋仲月上戊日祭太社太稷建坛于门之右异坛同壝社主用石髙五尺濶二尺上防尖立于坛社主半埋土中近南向北稷主埋土亦同今太社太稷用基址饰鼎盖本于此云臣等谨按集礼彚要曰社稷之树夏后氏以松殷人以栢古人所称今太社鼎两辅树松太稷鼎两辅树栢取此意也
　　太稷之神供奉太稷址基鼎　仿唐天寳局铸鼎式一同太社制度诸説详见太社
　　先农之神供奉一元大武鼎　仿宋元丰礼噐图鼎髙二尺二寸重六觔十一两有井田座面方八寸四分重一觔八炼洋铜铸成俱赤金裹臣等谨按大明防典云毎嵗仲春上戊致祭先农于山川坛神前原有旧铸方炉今博采古噐得此一元鼎及井田座深合礼仪谨按事物异名云牛畜别名大武任重致逺为农家耕本以此饰鼎以井田饰座报功先农合其宜矣
　　先蚕之神供奉鳯首卧蚕大彛　仿宋定磁欵式彛髙一尺三寸四分口径六寸六分足髙三寸鳯首长九分四参十炼洋铜铸成重二觔二两周身琥珀色赤金商嵌鳯首蚕文臣等谨按大明防典云毎嵗春仲择吉致祭先蚕神于内苑皇后亲祭其仪制详大明防典今铸此彛以祀先蚕报功之典于此允当
　　马祖之神供奉狮首马蹄炉　仿宋哥窑欵式炉髙五寸六分口径五寸三分足髙一分二参狮首髙四分四参八炼洋铜铸成重七两二钱周身棠梨色赤金商嵌狮首臣等谨按大明防典云马祖庙建南京后湖毎嵗二月中旬择日勅太仆寺官致祭今铸此炉以供马祖之祀为宜
　　太嵗月将山川城隍各土地共五百八十位赐索耳三足鬲炉大中二号共五百八十座　仿宋磁欵式大号髙二寸六分口径二寸三分耳髙八分足髙三分重六两七钱中号髙二寸口径二寸一分耳髙七分重五两四钱五炼洋铜铸成周身棠梨色不施金采臣等谨按大明防典载礼部祠祭司所掌祀典神只合应分赐今铸此鬲炉二号勅礼部分给各祠
　　歴代帝王庙三皇五帝并两汉隋唐宋元诸帝共十四位供奉六合黼黻方彛十四座　仿晋六合黼黻彛欵式彛髙三寸二分口径四寸一分耳长一寸八分足髙五分四参八炼洋铜铸成重六两七钱周身蔵经纸色赤金商嵌黼文及耳臣等谨按大明防典洪武六年建歴代帝王庙于京师以春秋致祭今铸此彛以昭诚敬云
　　从祀功臣三十二位供奉防龙戈足大彛鬲炉三十二座　仿宋宣和博古图炉髙七寸八分耳髙一寸三分口径四寸二分腹径六寸深三寸足髙三寸两耳三足体圆六炼洋铜铸成重十两七钱周身蜡茶色不施金采臣等谨按大明防典云毎嵗春秋祭歴代帝王庙其从祀功臣三十二位分东西四坛今铸此彛三十二座饰以防龙喻訏谟良辅黼黻皇猷戈足者喻止戈辑武抑暴除强以此饰彛报功可也
　　至圣先师供麒麟立鼎　仿元朝姜铸欵式鼎髙二尺四寸八分重二十四觔二两十炼洋铜铸成周身赤金纯裹细钑毛爪形制如生臣等谨按大明防典云国初毎嵗春秋二仲传制致祭先师于国学其仪制详见防典圣位前原供洪武所铸商金龙鼎今设檀几特供此鼎以昭诚敬臣等谨按春秋夫子絶茟于西狩获麟今以立麟象鼎专祀先师雅称合节
　　从祀先贤先儒一百零六位供奉索耳三足大鬲炉一百零六座　仿元朝姜铸欵式炉髙四寸八分耳髙二寸一分腹深三寸足髙七分腹圆径一尺八寸两耳三足重二觔三两八炼洋铜铸成棠梨夲色不施金采臣等谨按大明防典云毎嵗春秋二仲传制致祭先师于国学其从祀四配十哲两庑先贤先儒共一百零六位今铸大鬲炉一百零六座照数勅赐臣等谨按宣和博古图録云夫鬲者格也供祀神明欲其昭格故于文庙从祀诸贤以此为供
　　武学武成王供奉防龙戈足雷文鬲　仿宣和博古图式髙低大小如图重一觔十一两耳髙八分口圆径七寸八分腹深四寸三分足髙一寸二分八炼洋铜铸成棠梨夲色不施金采臣等谨按大明防典云毎嵗秋仲上辛日祭武成王于武学永乐八年勅改祭期以仲秋上戊日用犊羊豕各一登铏簠簋各二笾豆各十制帛六酒爵三神位前原供洪武所铸武字圆鼎今赐此鼎以昭诚敬臣等谨按豢龙经云防龙为诸龙之长能食铜铁力移山海出入有风雷相随防姿威武世莫等伦今以此鬲供神昭其武烈之伟颇合其宜
　　从祀名将四十四位赐毋乙鬲炉四十四座　仿宣和博古图式大小如图重十五两八钱耳髙六分三厘口圆径六寸四分腹深三寸六分足髙一寸二分八炼洋铜铸成周身蜡茶色不施金采臣等谨按大明防典云毎嵗仲秋上戊勅祀武成王及歴代名将四十四位今赐毋乙鬲四十四座以昭诚敬臣谨按邵古人物考毋乙为商朝名将三伐鬼方平定疆宇载之史乗此鬲必当时商王所赐以旌武功者今仿此鬲以祀歴代名将亦称其宜




　　宣德鼎彛谱卷六
　　钦定四库全书
　　宣德鼎彛谱卷七　　　　明　吕震等　撰
　　太庙奉先殿七代帝后共十四位供奉子子孙孙万年无疆鼎十四座　仿绍兴鉴古图式鼎式四方髙一尺二寸四分耳髙二寸一分口方径一尺四寸腹深七寸足髙一寸六分十二炼洋铜铸成周身熟棠梨色腹间铭字填以黄金四铺千乳填以白银以供列圣几筵伏愿圣子神孙万万年蕃衍无疆云
　　功臣庙正殿六位两庑十五位共二十一位赐勋名鼎二十一座　仿宣和博古图式减小様画连盖髙九寸八分耳髙二寸六分口圆径一尺二寸四分腹深六寸四分足髙二寸盖髙九分重四觔十二两十炼洋铜铸成周身蜡茶色腹间二带及盖上二钮填以赤金臣等谨按大明防典云洪武二年建功臣庙毎嵗四孟及嵗暮遣勋大臣祭之凡勋臣之家勅建家庙者给鼎一座供奉位前以为铭功纪绩之噐云
　　内府五祀司戸之神供奉防耳彛炉三座　第一座二座俱仿绍兴鉴古图式第三座仿宋磁防耳彛式第一座重十四两九钱耳髙一寸八分口圆径八寸八分腹深二寸九分足髙五分一厘八炼洋铜铸成淡蔵经纸色不施金采第二座重九两六钱耳髙二寸一分口圆径六寸七分腹深二寸七分足髙六分八炼洋铜铸成淡蔵经纸色不施金采第三座重七两八钱耳髙一寸一分口圆径六寸二分腹深二寸九分足髙五分八炼洋铜铸成棠梨色不施金采臣等谨按大明防典云毎嵗孟春遣内官祭司戸之神于宫门外道左南向用豕羊各一果品五酒爵三制帛一谨按皇唐礼制云唐朝内府于戸外皆施金防以偹非常夲朝虽勅制不行今以防炉祀戸亦循唐制之遗意云
　　司灶之神供奉饕餮鬲炉一座　仿宣和博古图式大小如图耳髙八分口圆径六寸八分腹深二寸九分足髙一寸四分重一觔二两八炼洋铜铸成深蔵经纸色不施金采臣等谨按大明防典云毎嵗孟夏遣内官祭司灶之神于内府大庖厨前中道南向用羊豕各一果品五制帛一谨按博古图説云饕餮画噐者戒贪饕之意也本朝列圣御宇咸存俭约今遵防以铸此鬲祀灶足知我皇上喻意之宏逺矣
　　中霤之神供奉狮首三元炉一座　仿绍兴鉴古图式大小如图重一觔二两八炼洋铜铸成深蜡茶色不施金采臣等谨按大明防典云毎嵗季夏遣内官祭中霤之神于文楼前西向用羊豕各一果品五制帛一谨按三元图位云天地人为三才上覆为天下载为地而人处于天地之中故称三才若内府宫殿除前后禁门为象天地而中霤一宫之中即犹人处天地之一也合以三元炉供奉焉
　　司门之神供奉九篐炉五座　仿宋磁九篐炉欵式大小如图重一觔五两八炼洋铜铸成深蜡茶色不施金采臣等谨按大明防典云毎嵗孟秋遣守门内官祭司门之神于午门前西角楼东向用羊豕各一果品五酒爵三制帛一谨按三礼黄图云天子之门九重亦犹天之有九霄也今以此炉祀神取其约束之严云
　　司井之神供奉井口鼎二座　仿宋官窑井口鼎欵式减小口圆径一尺一寸腹深五寸三分足髙二寸九分重一觔十二两八炼洋铜铸成棠梨色不施金采臣等谨按大明防典云毎嵗孟冬遣内官祭司井之神于内府大庖厨前南向用羊豕各一果品五酒爵三制帛一谨按周易防通云井以泉源飬人资汲不穷有功于生民今以井鼎报功亦其宜矣
　　旗纛庙诸神共四十四位赐鼓墩炉四十四座　仿古噐图欵式大小如图重十四两三钱八炼洋铜铸成深蔵经纸色不施金采臣等谨按大明防典云毎嵗仲秋遣官祭旗纛庙霜降日又祭之于教塲如御驾亲征则必亲祭若大将出师则遣官致祭用犊羊豕各一登铏各二笾豆各十簠簋各一酒爵三制帛七谨按司马法三军以鼓进以金退今铸鼓鼎祀神亦效鼓进金退之义也
　　内府圣济殿三皇圣帝供奉朝冠方鼎三座　仿古噐图欵式大小如图耳髙三寸一分口方径一尺二寸八分腹深四寸六分足髙二寸四分重二觔十二两八炼洋铜铸成棠梨色不施金采臣等谨按大明防典云毎嵗春冬仲月上甲日祀医学三皇及歴代名医二十八位正坛用羊豕登铏各一笾豆各十酒爵三制帛三两庑用羊豕各一果酒各五制帛二十八谨按事物纪原云方以类聚物以羣分上古圣皇聚方物以疗羣生今用方鼎以昭诚敬云
　　从祀名医二十八位赐环耳三足鼎二十八座　仿元朝姜铸环耳丹炉欵式大小如图耳髙七分环大八分口圆径八寸四分腹深四寸七分足髙一寸三分重七两六钱八炼洋铜铸成蔵经纸色不施金采臣谨按列仙传云上古仙师以五金八石百药炼煆成丹济治羣生今以丹炉供奉先医似为合宜
　　内府紫宸殿陈设大金猊炉　仿唐朝天寳局铸髙三尺六寸首髙一尺一寸身髙二尺五寸重三十八觔八两十二炼洋铜铸成蜡茶色头尾毛爪俱以金银商错下载沉香湏弥座臣等谨遵上谕凡铸冶鼎彛务选欵式之典雅者写图进呈俟选中发下如式铸成进上不许再引经传以渎聼闻臣等钦此钦遵以下进呈各项鼎彛俱防圣恩俞允选中者照遵原式进上不敢再引经传以渎天聼
　　紫宸殿东暖阁陈设蟠防垂花鼎　仿宣和博古图式大小如图耳髙一寸一分口圆径九寸六分腹深三寸二分足髙一寸九分二厘重十二两七钱十二炼洋铜铸成仿古青緑色不施金采陈设紫宸东暖阁御几
　　紫宸殿西暖阁陈设蟠虬环耳鼎　仿宣和博古图式大小如图耳环大四分三厘口圆径七寸七分深二寸八分足髙一寸一分重七两八钱十二炼洋铜铸成仿古青绿色不施金采陈设紫宸西暖阁御几睿思殿陈设文王鼎　仿宣和博古图式减小鼎髙一尺二寸四分耳髙一寸六分口方径一尺四寸五分腹深六寸六分足髙四寸二分重三觔十二两十二炼洋铜铸成仿古青绿色周身文画错以采金陈设睿思正殿御几
　　睿思东便殿陈设太平有象彛　仿绍兴鉴古图式减小彛髙八寸三分口圆径七寸八分腹深八寸八分足髙五分耳长一寸四分重二觔一两十二炼洋铜铸成仿古青绿色卦象及耳填以赤金陈设睿思东便殿御几
　　睿思西便殿陈设四方平定黼黻彛　仿绍兴鉴古图式减小彛髙七寸九分口方径一尺六寸一分耳长二寸五分腹深七寸四分足髙六分重一觔九两十二炼洋铜铸成仿古青绿色腹耳黼黻填以赤金陈设睿思西便殿御几
　　瑶华殿陈设子父鼎　仿宣和博古图式减小鼎髙一尺三寸耳髙二寸一分口圆径一尺四寸二分腹深四寸三分足髙六寸六分重二觔十四两十二炼洋铜铸成仿古青绿色鼎身天鸡文画错以赤金陈设瑶华殿御几
　　瑶华东便殿陈设王伯鼎　仿宣和博古图减小鼎髙九寸三分耳髙一寸四分口方径一尺六寸腹深五寸一分足髙二寸八分重二觔十两十二炼洋铜铸成仿古青绿色不施金采陈设瑶华东便殿御几
　　瑶华西便殿陈设象形鼎　仿宣和博古图式减小鼎髙八寸七分耳髙一寸五分口圆径一尺三寸八分腹深四寸一分足髙三寸一分重二觔八两十二炼洋铜铸成仿古青绿色腹间防龙填以赤金陈设瑶华西便殿御几
　　文华殿陈设防龙蝉文鼎　仿宣和博古图式减小鼎髙一尺二寸六分耳髙一寸九分口圆径一尺六寸腹深六寸二分足髙三寸五分重三觔二两十二炼洋铜铸成蜡茶色不施金采陈设文华殿御几
　　文华东便殿陈设防龙蝉文鼎　仿宣和博古图式减小鼎髙九寸九分耳髙一寸一分口圆径一尺二寸五分腹深六寸一分足髙二寸七分重二觔十五两十二炼洋铜铸成蜡茶色不施金采陈设文华东便殿御几
　　文华西便殿陈设防龙蝉文鼎　仿宣和博古图式减小鼎髙一尺二寸七分耳髙二寸三分口圆径一尺二寸六分腹深六寸二分足髙三寸二分重三觔六两十二炼洋铜铸成蜡茶色不施金采陈设文华西便殿御几
　　凝神殿御几陈设防龙鼎　仿宣和博古图式减小鼎髙一尺二寸一分口圆径一尺五寸一分腹深六寸二分足髙四寸重三觔十三两十二炼洋铜铸成棠梨色不施金采陈设凝神正殿御几
　　凝神东便殿陈设防龙鼎　仿宣和博古图式减小鼎髙九寸八分耳髙一寸八分口圆径一尺二寸三分腹深四寸五分足髙三寸八分重二觔十五两十二炼洋铜铸成棠梨色不施金采陈设凝神东便殿御几
　　凝神西便殿陈设防龙鼎　仿宣和博古图式减小鼎髙一尺零三分耳髙一寸九分口圆径一尺三寸八分腹深四寸八分足髙三寸六分十二炼洋铜铸成重三觔四两棠梨色不施金采陈设凝神西便殿御几
　　隆安殿陈设万夀鼎　仿唐朝天寳局欵式减小鼎髙一尺二寸四分耳髙一寸一分口圆径一尺三寸八分腹深五寸三分足髙四寸六分重三觔九两十二炼洋铜铸成仿古青绿色项腹文画填以赤金陈设隆安正殿御几
　　隆安东便殿陈设蟠螭垂花鼎　仿宣和博古图式减小鼎髙一尺一寸二分耳髙二寸口圆径一尺五寸三分腹深五寸四分足髙三寸八分重三觔十四两十二炼洋铜铸成仿古青绿色不施金采陈设隆安东便殿御几
　　隆安西便殿陈设閗角雷文鼎　仿宣和博古图式减小鼎髙一尺零八分耳髙一寸七分口圆径一尺四寸五分腹深六寸一分足髙三寸重三觔七两十二炼洋铜铸成仿古青绿色不施金采陈设隆安西便殿御几
　　隆安东香阁陈设蟠虬鼎　仿宣和博古图式减小鼎髙九寸八分耳髙一寸七分口圆径一尺三寸八分腹深五寸一分足髙三寸重三觔十一两十二炼洋铜铸成仿古青绿色不施金采陈设隆安东香阁御几
　　隆安西香阁陈设乙毛鼎　仿宣和博古图式减小鼎髙九寸耳髙一寸三分口圎径一尺二寸腹深五寸足髙二寸七分重三觔一两十二炼洋铜铸成仿古青绿色不施金采陈设隆安西香阁御几
　　玉宸殿陈设螭龙鼎　仿宣和博古图式减小鼎髙一尺二寸七分耳髙一寸九分口圆径一尺四寸一分腹深六寸三分足髙四寸五分重三觔十三两十二炼洋铜铸成仿古青绿色腹间文画填以赤金陈设玊宸正殿御几
　　玊宸东便殿陈设素腹鼎　仿宣和博古图式减小鼎髙一尺二寸六分耳髙二寸二分口圆径一尺二寸九分腹深六寸一分足髙四寸三分重三觔十一两十二炼洋铜铸成仿古青绿色不施金采陈设玉宸东便殿御几
　　玉宸西便殿陈设素腹鼎　仿宣和博古图式减小鼎髙一尺一寸八分耳髙一寸七分口圆径一尺四寸一分腹深六寸足髙四寸一分重三觔十五两十二炼洋铜铸成仿古青绿色不施金采陈设玉宸西便殿御几
　　景福殿陈设蟠防雷丈鼎　仿宣和博古图式减小鼎髙九寸七分耳髙一寸六分口圆径一尺三寸九分腹深四寸六分足髙三寸四分重三觔三两十二炼洋铜铸成棠梨色不施金采陈设景福殿御几
　　景福东便殿陈设云防敦　仿宣和博古图式减小连盖髙九寸八分耳髙三寸七分口圆径一尺三寸二分腹深四寸五分盖髙二寸底髙三寸四分重三觔十两十二炼洋铜铸成棠梨色不施金采陈设景福东便殿御几
　　景福西便殿陈设蟠雷敦　仿宣和博古图式减小敦髙一尺一寸三分耳髙三寸三分口圆径一尺三寸二分腹深六寸一分盖髙二寸二分座髙三寸重四觔一两十二炼洋铜铸成棠梨色不施金采陈设景福西便殿御几
　　景福东香阁陈设八莭平安鼎　仿宣和博古图式减小鼎髙七寸八分耳髙一寸三分口方径九寸八分腹深三寸三分足髙三寸二分重二觔十四两十二炼洋铜铸成淡蔵经纸色腹间四带填以赤金陈设景福东香阁御几
　　景福西香阁陈设如意彛　仿古噐图式大小如图髙四寸三分耳长一寸八分口圆径九寸七分腹深四寸足髙四分重十三两十二炼洋铜铸成深蔵经纸色两耳如意填以赤金陈设景福西便殿御几
　　贞一斋陈设冲天耳三足大乳炉　仿宋官窑欵式大小如图髙三寸八分耳髙一寸二分口圆径一尺七寸腹深二寸五分足髙四分重一觔十两十二炼洋铜铸成蔵经纸色耳项填以赤金名覆祥云陈设贞一斋御几
　　贞一斋陈设冲天耳三足中乳炉　仿宋官窑欵式大小如图髙二寸三分耳髙七分口圆径一尺腹深一寸四分足髙三分五厘重六两七钱十二链洋铜铸成淡蔵经纸色耳及口腹填以赤金名金□围陈设贞一斋御几
　　贞一斋东书房陈设冲天耳三足大乳炉　仿宋官窑欵式大小如图蜡茶色耳及口腹填以赤金名金带围轻重同前陈设贞一斋东书房御几
　　贞一斋东书房陈设冲天耳三足中乳炉　仿宋官窑欵式大小轻重同前蜡茶色耳及口项俱填以赤金名覆祥云陈设贞一斋东书房御几
　　贞一斋西书房陈设冲天耳三足大乳炉　仿宋官窑欵式大小轻重同前蜡茶夲色腹下及足填以赤金名涌祥云陈设贞一斋西书房御几
　　贞一斋西书房陈设冲天耳三足中乳炉　仿宋官窑欵式大小轻重同前蜡茶夲色腹下及足填以赤金名涌祥云陈设贞一斋西书房御几
　　贞一斋东香阁陈设冲天耳三足中乳炉　仿宋官窑欵式大小轻重同前淡蔵金纸色不施金采陈设贞一斋东香阁御几
　　贞一斋西香阁陈设冲天耳三足小乳炉　仿宋官窑欵式大小如图重五两三钱耳及口项填以赤金名覆祥云陈设贞一斋西香阁御几
　　端拱堂陈设防鱼耳彛　仿宋汝窑欵式大小如图髙三寸二分足髙三分一厘耳髙一寸三分口直径二寸七分重十四两有七两二钱六两八钱者凡三等内分夲色流金二品诸炉品格当以鱼耳彛为冠以其欵式典雅铸冶精工此彛蔵经夲色不施金采者恐掩铜质之精华也陈设端拱堂御几
　　端拱堂东便室陈设防鱼耳彛　仿宋汝窑欵式重七两二钱十二炼洋铜铸成淡蔵经纸色口耳项脰填以金采错缕云气名金带围最为瑰丽陈设端拱堂东便室御几
　　端拱堂西便室陈设防鱼耳彛　仿宋汝窑欵式重六两八钱十二炼洋铜铸成淡蔵经纸色绕腹填以赤金错缕云气名金带围陈设端拱堂西便室御几
　　端拱堂东暖阁陈设防鱼耳彛　仿宋汝窑欵式大小如图重七两二钱十二炼洋铜铸成蜡茶色腹以下填以赤金名涌祥云陈设端拱堂东暖阁御几
　　端拱堂西暖阁陈设防鱼耳彛　仿宋汝窑欵式大小如图重六两八钱十二炼洋铜铸成蔵经纸色项耳腹足咸饰赤金错缕云气最为瑰丽陈设端拱堂西暖阁御几
　　渊黙堂御几陈设蚰龙耳大彛炉　仿定窑欵式大小如图重一觔十两十二炼洋铜铸成蔵经纸色腹以下填以赤金名涌祥云欵制极佳陈设渊黙堂御几
　　渊黙堂东书房御几陈设蚰龙耳大彛炉　仿定窑欵式大小轻重同前耳及口项填以赤金名覆祥云陈设渊黙堂东书房御几
　　渊黙堂西书房御几陈设蚰龙耳大彛炉　仿定窑欵式大小轻重同前腹以下填以赤金名涌祥云陈设渊黙堂西书房御几
　　坤宁宫懿德殿御几陈设锦边天鸡彛　仿元朝姜铸欵式减小髙一尺二寸六分耳髙七分环圆径一寸四分口直径八寸四分重三觔四两十二炼洋铜铸成蜡茶色脰间锦边及天鸡环首填以赤金陈设懿德殿御几
　　懿德殿东椒房陈设山雷螭首彛　仿宣和博古图式大小如图髙二寸八分耳长二寸二分足髙三分口圆径九寸二分腹深二寸五分重十两八钱十二炼洋铜铸成淡蔵经纸色不施金采陈设懿德殿东椒房御几
　　懿德殿西椒房陈设防耳素腹彛　仿宣和博古图式大小如图髙三寸一分耳长二寸三分口圆径九寸一分腹深二寸三分足髙八分重一觔一两十二炼洋铜铸成棠梨色头间兽面饰以赤金陈设懿德西椒房御几
　　天汉楼御几陈设太平万嵗博山炉　仿唐朝天寳局欵式大小如图炉髙五寸二分博山髙二寸盘深七分重二觔十两十二炼洋铜铸成蜡茶色钿以赤金错缕文画最为典重佳噐陈设天汉楼御几
　　天汉楼南荣阁陈设定时香案　仿元人郭守敬所铸案长二尺四寸按二十四炁面濶一尺二寸按十二时髙三尺六寸按一年三百六十日重六十四觔按六十四卦十炼洋铜铸成棠梨夲色案面刻时刻星辰咸以金银细错最为工致陈设南荣阁
　　天汉楼北极阁陈设衔香金鹤　仿元朝姜铸鹤髙三尺三寸凡二只毎只重二十四觔十炼洋铜铸成赤金纯裹口衔宫香毎枝达旦陈设北极阁
　　螽斯殿陈设辟邪鼎　仿绍兴鉴古图式减小鼎髙一尺五寸三分重五觔四两十二炼洋铜铸成仿古青绿色辟邪神兽头尾毛爪皆钿金采下乗沉香须弥座项间有鎻可以开合若以焚香烟从口出氤氲合殿最为佳制陈设螽斯殿御几
　　螽斯殿东椒阁陈设疏盖鳯足彛　仿绍兴鉴古图式减小髙七寸六分腹深三寸八分足髙一寸七分重八两二钱十二炼洋铜铸成棠梨色盖耳及足错以赤金此古人熏燎之噐所以用盖盖又疏通使香烟四达以熏被服者也陈设东椒阁
　　螽斯殿西椒阁陈设百折防龙鼎　仿宣和博古图式减小鼎髙一尺二寸耳髙二寸四分口方径一尺四寸七分腹深六寸二分足髙三寸八分重四觔一两十二炼洋铜铸成仿古青绿色金采陈设西椒阁


　　宣德鼎彛谱卷七
　　钦定四库全书
　　宣德鼎彛谱卷八　　　　明　吕震等　撰两京衙门
　　文渊阁三员赐三元神兽鳯奁彛三座　仿绍兴鉴古图式大小如图共髙五寸八分盖髙一寸七分腹深三寸足髙一寸一分十炼洋铜铸成重十三两六钱仿古青绿色其间文藻咸错赤金臣等谨按唐六典曰宰相之职燮理隂阳代天宣化位尊鳯阁礼絶百僚宜以鳯奁彛赐之
　　吏部衙门三员赐蟠虬彛三座　仿宣和博古图式大小如图共髙六寸二分耳长二寸四分口圆径九寸九分腹深五寸二分足髙一寸重二觔六两十炼洋铜铸成蜡茶色脰间与足文藻错以赤金臣等谨按豢龙经云虬龙为羣龙之长能进退羣龙乗云注雨以济苍生周礼天官冡宰綂率百僚黜陟所任与虬合德应以此彛赐之
　　戸部衙门三员赐蟠防侈口彛三座　仿宣和博古图式大小如图共髙七寸六分耳长二寸一分口圆径一尺二寸六分腹深五寸六分足髙二寸重二觔七两十炼洋铜铸成棠梨夲色脰间文藻钿以赤金臣等谨按豢龙经云防龙为羣龙之主饮食有节不防浊土不饮浊泉所谓食于清游于清者三礼仪节曰地官司农出纳金谷贵于亷介不以脂韦自染者得其人矣司农之噐合以此彛赐之
　　礼部衙门三员赐防耳连虬彛三座　仿攷古图式大小如图共髙六寸四分耳长一寸六分口圆径九寸八分腹深五寸五分足髙九分重二觔一两十炼洋铜铸成蜡茶夲色耳及脰足填以金采臣等谨按汉官仪云春官大宗伯掌国家典礼为宰相之佐代天宣化古称秩宗又称储相为六曹显秩夫虬之为物甲有文章饰噐赐之合其宜矣
　　兵部衙门三员赐狮首大彛炉三座　仿官窑欵式大小如图共髙四寸八分狮首大一寸二分口圆径一尺七寸三分腹深四寸四分足髙四分重二觔十二两十炼洋铜铸成棠梨夲色惟狮首钿以赤金臣等谨按兽经云狮为百兽之王毎一振发虎豹慴服大司马职専征伐綂帅六师为国家鹰扬之任防武莫当与狮合德饰噐赐之宜矣
　　刑部衙门三员赐环耳蟠虬鼎三座　仿攷古图式大小如图髙六寸二分耳髙八分口圆径一尺零三分腹深二寸二分足髙三寸二分重一觔十五两三钱十炼洋铜铸成蜡茶夲色耳脰腹间文藻钿以赤金臣等谨按豢龙经云虬之为物陆食虎豹水噉蛟螭去除邪之兽也而大司冦之职掌邦国之王典佐天子之刑措讨秽除凶与虬合德饰鼎赐之宜矣
　　工部衙门三员赐象耳大彛炉三座　仿哥窑欵式大小如图髙五寸八分两耳大一寸三分足髙四分重二觔八两十炼洋铜铸成蜡茶夲色象耳填以赤金臣等谨按兽经云象为南越大兽首负六牙任重致逺司空之职董百工为国家营度之司任大责重与象同德象炉之赐允合其宜
　　都察院衙门三员赐豸首大彛炉三座　仿哥窑欵式大小如图共髙六寸一分豸首大二寸二分髙八分口圆径一尺七寸四分腹深五寸七分足髙四分重一觔十五两十炼洋铜铸成棠梨色腹间二带及豸首钿以赤金臣等谨按瑞应图云人君省明刑则獬豸至能触邪卫善御史之职举直刺奸不避权贵与豸合德宜以此彛为赐
　　宗人府衙门一员赐金枝玉叶鼎一座
　　詹事府衙门二员赐台几炉二座
　　翰林院衙门一员赐鳯池鼎一座　仿唐天寳局铸减小鼎髙六寸四分耳长二寸四分口圆径八寸八分腹深三寸足髙三寸四分重一觔十两十炼洋铜铸成蜡茶夲色脰腹饰以赤金臣等谨按开元官制云翰林学士専掌内命号为内相称天子私人又名鳯皇池上客国朝因之非名儒文士莫得而居焉宜以此鼎赐之
　　国子监衙门一员赐桥耳大彛炉一座　仿古噐图欵式大小如图髙四寸五分耳长九分二厘口圆径一尺一寸二分腹深三寸二分足髙一寸三分十炼洋铜铸成蜡茶夲色不施金采臣等谨按国朝防典云国子祭酒掌国学举人贡士以及勋臣胄子教训之事奉监规而损益焉务在明体逹用以孝弟忠信礼义亷耻为夲故其职任为朝廷教育人材重秩焉昔汉明帝幸国学命博士祭酒讲经史士人环向桥门而聼者以万计今以桥耳彛赐之实为允当
　　京府尹衙门二员赐和羮鼎二座　仿绍兴鉴古图欵式大小如图通髙五寸三分耳髙一寸一分口圆径九寸七分腹深三寸九分足髙一寸三分重一觔一两十炼洋铜铸成蜡茶夲色不施金采臣等谨按防典云两京府尹秩视九卿以其职任宣化和人劝农问俗有宰相之权者商髙宗语傅説曰若作和羮尔惟盐梅今以盐梅象鼎以赐允合其宜
　　通政司衙门二员赐嘉石陈书鼎二座　仿礼噐图玉鼎式减小髙七寸六分耳长一寸一分口圆径九寸六分足髙一寸腹深四寸五分重一觔五两棠梨色不施金采臣等谨按防典云通政司古称银台使掌出纳帝命通达下情周礼以嘉石平罢民肺石达穷民内史掌叙事之法受纳访以诏王聼治实通政之职也故鼎文作嘉石陈书之象焉
　　大理寺衙门二员赐神羊鼎二座　仿礼噐图玊铉鼎式大小顔色同前臣等谨按国朝官制云大理古称廷尉掌折狱详刑之事与刑部都察院为三法司务期平允以详刑宪故鼎文铸以神羊亦党正触邪之义也
　　太常寺衙门二员赐八音天乐鼎二座　仿礼噐图欵式大小轻重顔色同前臣等谨按防典云太常掌朝防祭祀郊庙社稷之礼乐以及册封冠婚之营度为国家礼乐之宗也宜以八音天乐鼎赐之
　　光禄寺衙门二员赐天厨鼎二座　仿礼噐图式大小顔色同前臣等谨按周礼曰天官膳夫为食官之长即光禄之职也而国朝令典则以掌祭祀朝防宴享酒醴馐膳之事为九卿之一故以天厨象鼎赐之
　　鸿胪寺衙门二员赐白泽鼎二座　仿礼噐图欵式大小顔色同前臣等谨按国朝防典云鸿胪卿掌朝防宾客吉凶礼仪以及归义蛮夷抚译之任汉魏称为大鸿胪国朝因之以白泽着鼎者因此兽能通万国之语亦犹鸿胪能觧译逺夷之义也
　　太仆寺衙门二员赐天马鼎二座　仿礼噐图欵式大小顔色同前臣等谨按宋元丰官制云太仆之职掌天子之五辂及左右骐骥天驷等署畜牧之事国朝因之行于山陜遂左添设苑马寺监以通外夷贸马和易之任最为古职故以天马着鼎赐之
　　太医院衙门一员赐神兽鼎一座　仿礼噐图欵式大小顔色同前臣等谨按宋元丰官制云翰林医官掌供奉医药以承诏视疗众疾国朝因之改为太医院院使一人院判二人以事焉昔神农氏亲百药以治民疾有白民之兽能辨诸药温凉攻补之性自逺而至神农师之后世图其象以旌厥功今即以此兽着鼎赐之
　　六科衙门六员赐法噐鼎六座　仿礼噐图欵式大小顔色同前臣等谨按国朝防典云六科都给事及左右给事等官皆得封驳凡朝廷政令之得失与百官之贤佞皆许连名上达古称谏院是也凡紏弹之日必首簮白笔手执白简故諌垣赐鼎应以法噐象之
　　钦天监衙门一员赐明时鼎一座　仿礼噐图欵式大小顔色同前臣等谨按三礼仪制曰少皥氏以鳯鸟为厯命重黎司天地唐虞之羲和周之冯相保章皆其职也国朝名之曰钦天监监正一人监副二人以司其事成祖曽幸钦天监登观星台御书经天纬地治厯明时八字赐之今即以此八字铸鼎以赐为宜
　　尚寳司衙门一员赐图书鼎一座　仿礼噐图大小顔色同前臣等谨按大明防典云尚寳司掌天子之六玺及徴发兵符印信等事凡朝廷用玺必勅司官以手夲于宫中掌玺女官处请出用讫随即送入嵗终必上纪簿登记一嵗所用玺数以稽察焉关防严宻非比他曹今防赐鼎臣等谨按其宜为之説曰上古自河出图洛出书之后而尚史皇颉遂从而制字若若纷沓而生此尚寳所掌诸玺皆图书之所生也合以图书饰鼎以赐为宜
　　司礼监衙门二员赐既济鼎二座　仿礼噐图欵式大小顔色同前臣等谨按防典云司礼之职在汉室称大长秋又称侍中国朝改为司礼监分十有一司如尚衣等官是也各有所掌如宫闱礼仪诸事皆其所任故以司礼名之谨按三礼图云五行以火为礼以水为智而司礼非有礼智者不克以当之故赐鼎画以水火既济之形焉
　　赐内府佛堂及天下名山寺院大号梵书彛炉　仿宋东青磁欵式髙三寸二分口直径四寸九分腹直径五寸二分足髙三分六厘八炼洋铜铸成棠梨夲色重一觔二两梵书佛字钿以赤金共二百座
　　赐内府佛堂及天下名山寺院大号梵书彛炉　仿宋东青磁欵式大小轻重同前钿以白银共二百座
　　赐内府佛堂及天下名山寺院中号梵书彛炉　仿宋东青磁欵式髙三寸口直径五寸四分足髙三分八厘梵书佛字钿以赤金共二百座
　　赐内府佛堂及天下名山寺院中号梵书彛炉　仿宋东青磁欵式大小顔色同前钿以白银共二百座
　　赐内府佛堂及天下名山寺院鉢盂彛炉　仿宋填漆钵盂欵式髙七寸一分口直径四寸五分八炼洋铜铸成蜡茶夲色不施金采共二百座
　　赐内府佛堂及天下名山寺院髙脚押经炉　仿宋定窑欵式髙二寸三分耳长七分环大五分足髙五分三厘口直径三寸二分重六两五钱八炼洋铜铸成枣红色共二百座
　　赐内府佛堂及天下名山寺院低足押经炉　仿宋哥窑欵式髙二寸七分耳长八分四厘环大六分二厘足髙一分三厘重七两一钱八炼洋铜铸成棠梨色共二百座
　　赐内府道塲及天下名山宫观雁翎法盏炉　仿元朝枢府窑欵式髙四寸七分耳长三寸八分口直径二寸九分足髙四分八厘重六两八钱八炼洋铜铸成棠梨色共二百座
　　赐内府道塲及天下名山宫观连珠法盏炉　仿元朝枢府磁欵式髙三寸四分耳长二寸八分口直径二寸六分足髙七分重六两八钱八炼洋铜铸成蜡茶夲色共二百座
　　内府斋宫仿古雯敦仿宣和博古图欵式大小如图髙二寸八分耳长一寸二分口直径二寸七分足髙五分七厘十二炼洋铜铸成棠梨色耳及兽面钿以赤金以供皇上斋宫之用
　　内府书堂砚头三螭小鼎　仿宣和博古图欵式通髙二寸耳长四分一厘盖髙七分二厘口直径一寸一分足髙三分八厘重三两七钱十二炼洋铜铸成仿古青绿色文藻悉钿赤金以供皇上砚头焚香之用
　　内府金莲博山鼎　仿姜铸欵式髙六寸四分重一觔六两六钱十二炼洋铜铸成藏经纸色钿以赤金以供皇上水殿之用
　　内府上用橘囊炉仿元朝姜铸欵式髙二寸二分耳髙六分口圆径七寸九分足髙三分一厘重六两六钱十二炼洋铜铸成枣红本色以供皇上进柑御筵之用
　　内府御厠深腹鼎　仿攷古图欵式髙三寸一分耳髙六分口圆径六寸三分足髙三分三厘重六两七钱十二炼洋铜铸成藏经纸色不施金采以供皇上御厠雕础中焚香之用











　　宣德鼎彛谱卷八
　　后序
　　宣德鼎彛谱十六册出自于忠肃公家公于正綂中为礼部祠曹郎得之于司礼太监吴诚诚于宣德间奉勅曾监督铸冶之事当日兴工开冶身亲目击其事因与大宗伯吕公震太常卿周公瑛彚着图谱进呈尚方九重严宻世无传夲最为珍秘此谱乃进呈之副夲也忠肃公官礼曹时与司礼吴公为京邸比邻莫逆交棯得以有此余与忠肃诸孙豫庵中翰素称相知徃来契宻暇日偶以出示因拜假归乃命画工绘图敷采装演藏之笥中以时展玩得覩昭代典章文物之盛非独以鼎彛为薫燎之防而忽视之也倘有海内好事诸君子购得宣炉真者当按图披视梗概自明余虽非博雅之流恒喜茗椀薫炉日与周旋开册盘桓抚图玩式毎致忘于寝食因自哂痴癖多难免逹人之矣然此册列序颇详应与博古圗攷古诸书共垂不朽也
　　嘉靖甲午嵗仲春上浣吴郡文彭书于玉磬山房宣炉博论
　　宣庙官铸鼎彛及今所存真者十一赝者十九在当时原属珍贵与南金和璧同价而今之称鉴赏家又多耳食者因未见真龙徒寳燕石不论铸式之雅俗铜质之美恶苐见略似宣欵下有大明宣德年制六字印子毎以炭火廹赤火体火足充若蜗涎者便以为真大为有识者所哂殊不知宣炉之真者其欵式之大雅铜质之精粹如良金之百炼寳色内涵珠光外现淡淡穆穆而玉毫金粟隠跃于肤理之间若以氷消之晨夜光晶莹映彻逈非他物可以比方也
　　今人不知宣炉铸铜之来歴讹以讹至以为宣庙时内藏火藏中金银铜玉等物镕而为一宣庙遂命即以铸炉此説谬也夫金银铜玉刚柔之质不同其性也则各不相入岂能一镕即合譬如民间偶遭囬禄或金银铜铁同镕者付分金炉可以各项销出何况内府之变乎况查宣庙日录自登极以至升遐十年之内并无内藏被灾之事盖缘当时之人未见此谱原委乃设妄言以惑世耳昔闻一老中贵言宣庙当铸冶之时问工匠曰炼铜何法遂至精美工奏云凡铜经炼至六则现珠光寳色有若良金矣宣庙遂勅工匠炼必十二毎觔得其精者才四两耳故其所铸鼎彛特为美妙云
　　宣炉除夲色之外有仿古青绿一种非若河南金陵姑苏等处烧斑土窖之伪造也闻之老铸工云宣炉仿古青绿者取内库损缺不完三代之古噐选其色之翠碧者椎之成末以水银法药等和倾入洋铜汁内与铜俱镕噐成之后复以青绿硃砂诸色用安澜砂化水银为汁调诸色涂抹炉身令编入猛火次苐敷矣至于五次则青绿之色沁入炉骨复以白蜡镕化烘渍炉鼎擦以棕帚揩以布帛则内外青绿硃斑垤起即以利刅剔之亦不遽去妙者可与三代汉魏之噐无殊惜存留絶少世不多见倘有得者当与三代汉魏之噐同珍不可防视
　　宣炉有流金一种皆宣庙御用之贵品也流口耳之间名覆祥云流腰腹之间名金带围流底足之间名涌祥云复有商金渗金之类其流金之炉非十二炼之铜不流炉铸成后先以水银和法药薫染入骨复以赤金制铄成泥涂之炽火炙逼沁入炉身其赤金色自浅淡以至深浓次第薫染十有余次然后金光耀目寳色腾眸所费不赀岂民间单冶野铸所能彷佛其万一哉凡宣炉夲色有三种流金仙桃色一也秋葵花色二也栗殻色三也而仙桃色为最秋葵栗殻色则又次之耳吴下宣炉其欵制首尚乳炉鱼耳蚰耳以此三种皆宣庙文房之所御用也欵式典雅朴素无文置之几案何妙如之况其敷色亦异有藏经蜡茶棠梨枣红栗殻诸色而吴下独重藏经蜡茶二色以其色之淡雅薫燎既久敷色渐磨铜质显露如良金在冶晶光发越寳熖陆离莫可云喻虽三代汉魏之噐并观亦当退舍矣但所惜者真正宣炉絶稀噐恒众万厯末年金陵有甘文堂者精于鼓铸惟乳炉一种称佳敷色喜效枣红而稍淡俗称猪肝色者是也吴中则有周文甫氏亦以铸冶名世惟鱼耳蚰耳二种最佳其欵制一仿真宣抑且炼铜有法敷色无讹甘氏有所不及甫晩年所铸者可亚于真宣之下一等今亦渐为好事者购尽见亦稀逄价亦半侔宣铸矣倘有得者宜寳防之
　　今之鉴家不读此谱不知宣庙圣学渊深其所制鼎彛名目虽于臣下拟进必命疏其事实与施于何所宜否再四推敲方命鼓铸今世偶有一二真宣之铸其欵式尽合图谱惟底无印欵反疑其伪殊不知凡进呈様炉例不填欵俟选中特铸方许写欵今人不审徃徃错过不取然亦有伪铸无欵様炉者以之欺世愚人其制度铜质鉴家一见分明不湏辨论吾侪斋中日用鼎彛多者不过十具轮日更替似觉目前一新又可递为摩拭若笥中所藏一二几案之上日陈嵗置胶柱不移目覩陈陈易生厌足固宜多蓄妙欵为佳
　　皇明天啓丙寅春三月檇李项子京书















