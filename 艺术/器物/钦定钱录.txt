　　钦定四库全书　　　　子部九
　　钦定钱録　　　　　　　　谱録类一【器物之属】
　　提要
　　【臣】等谨案
　　钦定钱録十六卷乾隆十五年奉
　　勅撰卷一至卷十三详列歴代之泉布自伏羲氏迄明崇祯以编年为次第十四卷列外域诸品第十五十六卷以吉语异钱厌胜诸品殿焉考钱谱始见于隋志不云谁作其书今不唐封演以下诸家所録今亦不其者以宋洪遵泉志为最古毛氏汲古阁所刋是
　　也然所分正品伪品不知年代又有竒品神品诸目既病淆杂又大抵未覩其物多据诸书所载想像图之如聂崇义之图三礼或诸书但有其名而不言其形模文字者则概作外圆内方之轮郭是又何贵于图耶至所笺释率多臆测尤不足据为定论是编所录皆
　　内府贮藏得于目覩者为据故不特字迹花纹一一酷肖即围径之分寸毫厘色泽之丹黄青緑亦穷形尽相摹绘逼其而考证异同辩订真伪又皆根据典籍无一语凿空葢一物之防亦见责实之道与稽古之义焉至于观其轻重厚薄而究其法之行不行观其良窳精粗而知其政之举不举千古钱币之利一览具覩又不徒为博物之资矣乾隆五十二年十月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀




　　钱録序
　　【臣】等谨按厯代钱文前世纂述如顾烜封演姚元泽张台陶岳金光袭李孝美诸人所着苐散见于载籍久无专书董逌谱则缺而弗全人或疑其赝作今单行于世号为完书者惟南宋洪遵泉志一编而已顾五代十国同一偏安而或列为正品或列为伪品则分类未为悉当其不知年代品与竒品既多混淆而天品神品弥近于诬即其援据纷纶如虞钱夏钱乃下与春秋六国之齐晋楚诸钱更无分别夫秦之半两则重如其文汉初之半两则八铢文帝之半两则四铢而洪志所载又有吴王濞邓通之半两究其形模实无徴信武帝创五铢迄于隋室纷起叠出其有可据者赤仄白钱四出两柱而外多统同莫辨而洪志必强为分属曰某为某铸远及于西凉外至于兹则亦未敢以为信矣乃至汉兴钱文曰汉兴攷晋书载记东晋成帝咸和十三年蜀李寿改国号曰汉改元汉兴则当为李寿无疑而洪志顾谓之汉初钱引史记平凖书汉兴以为秦钱重难用云云则邻于儿童之见凡此数端率多讹谬臣等奉
　　纂辑钱録一书自维荒陋不足仰继前人而兢兢乎不敢执一巳之见强为附防则亦有可言者外域撒帐异钱厌胜此数种畧仍其旧各为一门其他则一以编年之法行之要使世次相承了如指掌固不必多分品类至于旁稽逺引则上古传记寥寥不得不采之路史叅以诸家若夫周秦而下下逮有明系年系月系日数千余岁间班班可攷立制改作有废有兴衰旺相乗因革递变一展卷而列朝政事之大端毕着于此通典通考参差互见之处亦得以探讨其源流而究其详畧是亦考镜之林也又洪氏所志不必原有是钱今则
　　内府之藏周罗几席按状成图因文攷事此覈实而有徴彼凭虚而独造相提并论固自不侔是书也始事于乾隆庚午之冬月凡疑义断文臣等迟回而不能论定者悉仰禀
　　睿裁重为厘正越辛未夏仲始克告竣为书十六卷为钱五百六十有七枚轮郭肉好广狭长短之制形诸绘画并如其真篆籀分楷行草一肖本文摹之付之剞劂用广流传后之览者无徒悦其古泽等于器玩之末观则是书之成固九府之鸿规而利用前民之职志矣【臣】梁诗正【臣】蒋溥【臣】汪由敦【臣】嵇璜【臣】观保【臣】裘曰修【臣】董邦达【臣】金徳瑛【臣】钱维城【臣】于敏中谨序





　　钦定四库全书　　　　　子部九
　　钱録总目　　　　　　　谱录类一【器物之属】卷一
　　伏羲氏帝昊钱至舜当金【异布十种附】
　　卷二
　　周景王宝货至秦半两
　　卷三
　　汉髙祖半两至武帝赤仄五铢
　　卷四
　　王莽大泉至货泉【钱笵附】
　　卷五
　　后汉灵帝四出文五铢至蜀李夀汉兴钱
　　卷六
　　宋文帝四铢至后周宣帝永通万国钱
　　卷七
　　隋文帝五铢白钱至通行泉宝
　　卷八
　　唐髙祖开元通宝至哀宗天佑通宝【史思明钱二种附】
　　卷九
　　后唐明宗天成元宝至刘守光应天元宝
　　卷十
　　宋太祖宋元通宝至钦宗靖康元宝
　　卷十一
　　南宋髙宗建炎通宝至度宗咸淳元宝【钱牌附】
　　卷十二
　　辽太祖天赞通宝至金章宗泰和重宝
　　卷十三
　　元武宗至大通宝至明庄烈帝崇祯通宝
　　卷十四
　　外域诸品
　　卷十五
　　撒帐吉语诸品【异钱各种附】
　　卷十六
　　厌胜诸品














　　钦定四库全书
　　钱録卷一






　　右一品洪遵泉志云张台见于宝鼎尉王铸处然不能名为何代也按路史太昊伏羲氏聚天下之铜仰视俯观以为棘币注曰□□乃帝昊字幕文作□李孝美所谓了傍斜画者盖羲字此布文适合其□字□字引盄钟暨封禅文似不为无据此货币之始











　　神农氏聚天下之货交易而退説者谓货即货布此品有□字勾画甚精路史云是神字神农布也又言其好圆形制亦合













　　路史又谓神农钱无周郭面七字纵横此品近之而文不可读














　　路史黄帝有熊氏作货币其文为□□二斤全背文串据张台云有如二字者金边安爪者山下安中者两口相重者盖四字也而路史则云五字不可攷背文与面文苐一字同




<子部,谱录类,器物之属,钦定钱录,卷一>
<子部,谱录类,器物之属,钦定钱录,卷一>
　　右四品文字同前一品但倒置耳洪志谓是安阳之吉货五字二品大者一柄中有防一柄上有穿二品小者一有穿一无穿皆无背文路史亦以为黄帝货也





















　　右金刀刘恕外纪谓黄帝范金为货制金刀洪志载古刀其直文大小俱合














　　少昊氏作布货面文有□□□此品文字合説者谓□作化字□字□金字亦本路史














　　按罗氏论币所起一篇长平布中有作□以舌一及作允□平□仑□□□者有肉郭皆髙阳金右二品□字类平□类允而左文并同幕作斜直文象水盖泉耳













　　按髙阳金有十等此二品有文类阳字与前品同因识于此














　　路史又言尧布文作上十全□此文字近之□即□亦倒书也














　　洪志异布一文曰□□□□□□与此类而李孝美谱谓不可识按舜得防乗马之数乃割髙倮太衍防羣害以作防马货当金货一金二金二四金二五金防乗马币故董逌谓文当为尚金为全防为乘马为正防字释未详正字则此乃王字当金明白可晓当金者当重金説见管子










　　右二品面背无文字姚元泽谱云三代以上布也















　　髙阳氏金有文作隆者此左文稍彷佛而右文不类















　　右二品面皆有文字而青緑剥蚀不可摹写















　　右一品有好无轮郭好下作防文足间圆形















　　右一品无好郭足间亦圆形















　　右一品□疑泉字又类张台所谓山下安中者□即□倒书之金字也














　　洪志据旧谱谓此布面文五字不可识今按左文与前金字同














　　右一品面文类尧布而缺二字洪志所未载合前品为十种其原始莫可攷録之三代之前不敢臆为断也





　　钱録卷一
　　钦定四库全书
　　钱録卷二






　　右周景王钱按国语有景王铸大钱之文而汉书谓景王更铸大钱其文曰宝货此一品差大而文字适合














　　右一品文字漫漶细玩与宝货二字相近而色泽竒古非秦汉以下制也














　　右银刀一嘉祐杂志曰王公和学士罢沂州得银刀一有齐太公杏九字中阙不相属今按齐太公三字良是□字曰杏古篆义云章有之春秋庄公十三年齐侯防于北杏是其地也但云九字殊不可晓然既铭齐而杏又其地当为齐国物无疑称太公者盖其后世所铸又九府法钱圜函方始于太公今其钱无可攷洪志以无文钱当之然据其所载则虞钱周初钱秦晋诸国钱下至项梁钱悉无分别未敢以为是也按路史则神农氏已圜法特穿孔不方耳内府所収无文圜钱有数种縁无徴咸弗登录今存齐刀用志大槩云






















　　右一品□□二古文皆齐字夻字不可识□字据钟鼎文为北説文为鑛然于钱刀无取旧释为贺尤未安意是化字即货字也背文一字如工













　　右一品化字与前类只上二字缺















　　右一品铭作□按篆法为工其背文□字不可识形制与前数品畧相等














　　右一品面文同前按管子铸齐大刀皆有铭文此类是也














　　右一品洪志所载引旧谱云唐咸通中诏翰林辨其文为齐归化今按古篆化字无傍作爿者以其铭齐入于齐大刀之后





<子部,谱录类,器物之属,钦定钱录,卷二>
<子部,谱录类,器物之属,钦定钱录,卷二>








　　右五品差小而面背作刻画状无文字按莒小刀俱无铭此盖莒小刀耶














　　右一品铭三字与洪志所载合云天宝元年西河郡别驾李防竒于长平溪涧中得之因名为长平古刀然其时代不可考矣附于莒小刀之后





<子部,谱录类,器物之属,钦定钱录,卷二>








　　右六钱皆半两也以岁久青緑剥蚀遂各成一状因并録之按汉书秦兼天下铜钱质如周钱文曰半两重如其文据通典云古称比唐时三之一一开元钱为古之七铢以上今以开元钱较半两钱则凡今称一钱五分左右之半两大抵皆秦半两今称一钱者汉八铢之半两今称重五六分以上者汉四铢之半两也又按史记平凖书汉兴以为秦钱重难用　内府所收半两有数种此六钱较重固当是秦半两耳















　　钱録卷二
　　钦定四库全书
　　钱録卷三






















　　右汉初半两钱较秦钱稍轻状亦各不同并録之按汉书髙后二年秋七月行八铢钱应劭注曰本秦钱质如周钱文曰半两攷二十四铢为一两今曰行八铢钱而文作半两然则袭其名耳实非半两也马端临谓汉初患秦钱重更铸榆荚人患太轻故复行此



<子部,谱录类,器物之属,钦定钱录,卷三>
<子部,谱录类,器物之属,钦定钱录,卷三>
　　右文帝半两钱较汉初更轻小形模字画各异亦并録之按汉书文帝五年更铸四铢钱其文为半两然则文半两而称曰四铢亦犹前八铢但仍半两之名耳又吴王濞邓通并盗铸钱西京杂记谓文字肉好与汉钱同洪志辄谓某为濞钱某为通钱实无据因録此并政之



















　　右武帝三铢钱按汉书武帝建元元年行三铢钱顔师古注曰新坏四铢钱造此钱也重如其文














　　右一品为武帝有郭半两钱按汉书武帝建元五年罢三铢钱行半两钱顔师古注曰又新铸作也明非八铢四铢之旧然其异同莫辨此品则以有郭为异故録之李孝美曰张台説有传形者有肉郭者有对文者有隠起字者











　　右一品为三竪文半两钱洪志曰封氏云半两钱有穿下三竪文者














　　右一品为传形半两钱张台説是也谓之传形者半字居左两字居右如纸背传模然






<子部,谱录类,器物之属,钦定钱录,卷三>








　　右武帝金钱三品按武帝纪元狩四年有司请收银锡造白金皮币以足用此即白金也又食货志造银锡白金以为天用莫如龙地用莫如马人用莫如故白金品其一重八两圜之其文龙名白撰直三千其二以重差小方之其文马直五百其三复小椭之其文直三百










　　右皆五铢钱按武帝纪元狩五年罢半两钱行五铢钱世谓五铢轮郭周正轻重得中可以为法然行五铢后因民多奸铸乃铸赤仄五铢食货志言后二年赤仄又废于是禁郡国毋铸钱专令上林三官铸故有三官五铢之名盖汉之钱法屡变惟三官五铢为无弊顾今所收五铢甚伙惟赤仄其轮郭色赤后汉灵帝五铢有四出文昭烈帝有直百字梁敬帝有四柱文隋文帝五铢钱色白尚可辨至于后汉世祖建武十六年复行五铢曹魏明帝从司马芝请行五铢五代宋文帝钱名当两亦文曰五铢梁武帝亦铸五铢又陈文帝天嘉三年元魏世宗永平三年西魏文帝大统六年并铸五铢乃至董卓亦铸五铢见袁宏汉纪凉张轨铸五铢见晋书载记又疏勒兹以地近西凉并有五铢钱其形制无攷不能名某钱为某代所铸也而洪志必强为分属胪列于各朝之下实为臆断兹録其稍有等差者三种如右系之汉武明创始耳
















　　右一品所谓赤仄五铢也汉书武帝元鼎二年令京师铸官赤仄注曰以赤铜为其郭也此钱郭稍赤色虽年久仍与他钱异未知作法云何




　　钱録卷三
<子部,谱录类,器物之属,钦定钱录>
　　钦定四库全书
　　钱録卷四






　　右王莽大钱按汉书食货志莽以周钱有子母相权于是更造大钱径寸二分重十二铢文曰大泉五十按今尺得径九分有歉大约是时尺度每寸为七分余惟重只六铢稍赢盖尺寸犹可寻而轻重则阅岁久逺铜质销蚀固难执一以定之矣











　　右钱文与前大钱同而形制递小按莽传莽造宝货后百姓不从但行小大钱即前品与此钱也又云盗铸钱者不可禁乃重其法盖官私杂出故此二品又自有小大耳莽钱最多而大泉五十为初铸攷汉自武帝铸三官五铢后阅宣元成哀平五世无所变更至是莽始变汉法兴作纷然为改制之渐矣










　　右莽契刀食货志契刀其环如大钱身形如刀长二寸文曰契刀五百














　　右莽错刀文曰一刀直五千与志合















　　右一品泉志引张台説亦王莽所铸文曰大黄布刀莽自言黄虞之后大黄莽之自称也意者莽初谓布刀为一物后乃分为二耶













　　右一品亦泉志所有言宣和五年郭僎为亳州城令村人得之田中柄端有方寸匕三字仿佛书背有方孔不透身形如刀文曰货布五百疑王莽铸今按莽因刘氏为金刀遂改作布不应复有刀形而五百字与契刀适合前大黄布刀亦统言布刀是或其居摄时所为张台谓莽初以刀布为一物者也










　　右莽小钱















　　右么钱















　　右幼钱















　　右中钱















　　右壮钱按莽既僭真罢错刀契刀及五铢而更作金银贝钱布之品名曰宝货小钱径六分重一铢文曰小泉直一次七分三铢曰么泉一十次八分五铢曰幼泉二十次九分七铢曰中泉三十次一寸九铢曰壮泉四十同前大泉五十是为钱货六品











　　右莽大布















　　右次布















　　右弟布















　　右壮布















　　右中布















　　右差布















　　右厚布















　　右幼布















　　右么布















　　右小布按志小布长寸五分重十五铢自布以上各相长一分相重一铢文各为其布名直各加一百上至大布长二寸四分重一两而直千钱矣是为布货十品













　　右莽货布按莽伪天凤元年罢大小钱改作货布其文右曰货左曰布














　　右一品洪志载入异布类形制分寸均合特面文□字作□□字作□□字作□背文□字作□
　　当由传写之误洪遵及李孝美谱俱言不可识今按□字与舜当金□字相近其背文□字即货字□
　　即布字也孝美亦言与大黄布刀规制相似而货布二字复合且莽动辄引黄虞自谓舜后或曾仿当金而而又变其文也縁列于莽货布之后









　　右莽货泉按货布直货泉二十五货泉径一寸重五铢文右曰货左曰泉枚直一与货布二品并行














　　右货泉按凡志云径一寸者寸为今七分余则此品稍大为异于前因文同并识于此














　　右一品重十三铢有赢右文货字犹可辨其左隠起亦泉字色泽竒古非汉以后物疑货泉别种也














　　右莽钱笵左列钱文二曰大泉五十以是知为莽物也前此图志俱未收録我　朝秀水朱彛尊曝书亭集有之攷其所记与此器无纎豪之差命之曰钱笵者范金必先合土寘笵于此土印笵上覆之则钱函方圆皆为凹文然后煎铜液浇其上则钱为凸文而钱文以成故谓之笵此器既不见于他书彞尊之説复未详其用爰图于莽诸钱之后并识之如此
　　钱録卷四
　　钦定四库全书
　　钱録卷五






　　右汉灵帝四出五铢按终后汉数百年俱行五铢钱桓帝时议改铸大钱刘陶言其不便乃止至灵帝中平三年铸四出文钱而献帝春秋曰灵帝作角钱钱犹五铢而有四道连于边轮今所收或止背文二道其四出者短不及郭是为小异耳



<子部,谱录类,器物之属,钦定钱录,卷五>
　　右蜀汉昭烈帝直百钱按昭烈帝取蜀从西曹掾刘巴议铸直百钱文曰直百亦有勒为五铢者今首一品文直百是巳曰直百五铢则所云勒为五铢者也洪志引旧谱径七分重四铢今所收大小轻重不一不尽如旧谱所言也



















　　右传形五铢钱大小二种铢字篆法微不同按顾烜谓昭烈铸传形五铢盖五字居左铢字居右仿传形半两为之













　　右昭烈帝为字钱按洪志言昭烈钱凡四种有一种面文相类背肉麤恶穿左有一为字此品面无文背有为字附録于此













　　右三国吴大帝大钱按吴志嘉禾五年铸大钱一当五百至赤乌元年又铸当千钱而洪志谓当千钱有两品考晋书大者谓之比轮小者谓之四文今大小二等是已












　　右太元货泉洪志谓不知年代今按东晋孝武帝宁康三年丙子改元太元则此为孝武所铸顾东晋鼓铸事不见于史传攷太元三年诏曰钱国之重宝云云亦止禁百姓销坏及商贾转货与夷人不闻开铸也又攷凉张骏于晋明帝太宁二年亦改元太元则此钱究未知谁氏铸后人谓以年号系钱始于五代宋建武若据此钱则建武又在后当以此钱为始矣









　　右后赵石勒丰货钱石勒铸丰货钱见晋书按此钱梁初犹行之通考谓丰货钱径一寸重四铢半代谓之男钱是也













　　右一品文曰汉兴洪志以为汉荚钱盖縁顾烜李孝美之误按成李寿于东晋成帝咸和十三年改国号曰汉改元汉兴此当是李夀铸若云汉初钱文实无据且形质篆法亦与西京全不类今政之谨録于此



　　钱録卷五
　　钦定四库全书
　　钱録卷六






　　右五代宋文帝四铢钱按文帝纪元嘉七年铸文曰四铢重如其文














　　右武帝孝建四铢钱按武帝纪孝建元年铸顾烜谱云一边为孝建一边为四铢洪志引旧谱孝建二字薤叶文四铢则大篆也













　　右废帝子业二铢钱按子业纪永光元年二月庚寅铸二铢钱三月甲辰罢














　　右废帝永光钱洪志引徐氏説辨其文曰永光















　　右废帝景和钱按通考废帝景和二年铸二铢钱文曰景和考大明八年闰五月子业即位其次年乙巳春正月乙未朔改元永光秋八月改元景和十一月被害明帝自立十二月改元泰始则景和无二年甚明通考所称疑误此钱盖改元景和后所铸非二年也轮郭肉好亦与二铢不同与二铢固当为两种而马氏误合之为一耳









　　右梁武帝铁钱按本纪普通四年十二月戊午用给事中王子云议始铸铁钱而隋食货志亦言普通中铸铁钱顾烜言有五铢及五铢大吉大通大富等文此数品皆是












　　右五铢女钱按食货志梁五铢钱肉好周郭又别铸除其肉郭谓之女钱即公式女钱也以其官铸故谓之公式曰女钱者因其时有丰货名男钱也张台曰背有好郭者公式女钱无好郭者女钱是误以公式女钱为二而不知其固是一种今政之



<子部,谱录类,器物之属,钦定钱录,卷六>
　　右太平百钱凡五种篆法各不同大小有间末一品钱字作金






















　　右定平一百定字漶缺















　　右钱文曰五朱















　　右对文五铢钱面背皆文曰五铢按隋书食货志梁武帝时百姓或私以古钱交易有直百五铢五铢女钱太平百钱定平一百五铢稚钱五朱对文等号轻重不一又通考定平一百五铢文曰定平稚钱五铢文曰五铢又五铢文曰五朱又有对文钱其原未闻丰货钱代谓之男钱云妇人佩之即生男也今诸钱皆梁以前铸以其为武帝时民间所用爰録于此惟稚钱五铢与五铢品同异莫辨故弗志其直百一种巳入于蜀汉丰货一种入于石赵此不重出也























　　右敬帝四柱五铢按本纪太平二年夏四月己卯铸四柱钱一准二十壬辰改一准十














　　右两柱五铢按隋书食货志梁末又有两柱钱与四柱同














　　右陈宣帝大货六铢钱陈书本纪大建十一年秋七月辛卯初用大货六铢钱隋书食货志云以一当五铢之十与五铢并行后还当一













　　右后魏髙祖太和五铢钱北史食货志髙祖始诏天下用钱十九年公铸粗备文曰太和五铢














　　右孝庄帝永安五铢钱按通考孝庄帝初私铸者益更薄小从秘书郎杨偘议乃铸五铢钱文曰永安五铢官自立罏亦听人就铸又隋书食货志齐神武霸政之初承魏犹用永安五铢盖此钱行用颇久故董逌又谓为北齐永安五铢而洪志乃别系于东魏之末其实非二种也










　　右永安土字钱有四出文洪志面文永安五铢幕文土字计后魏所铸














　　右永安钱四出文同前无土字洪志引三国典畧云是令公百罏钱未可为据今附于土字钱之后














　　右北齐文宣帝常平五铢钱按北史天保四年春正月铸新钱文曰常平五铢又隋书食货志文宣受禅除永安之钱改铸常平五铢重如其文其钱甚贵且制造甚精至干明皇建之间往往私铸












　　右后周武帝布泉二种篆各不同按后周书武帝纪保定元年秋七月更铸钱文曰布泉以一当五与五铢并行又隋书食货志后周之初尚用魏钱及武帝保定元年乃更铸布泉之钱












　　右武帝五行大布钱本纪及隋志并称建徳三年六月更铸五行大布钱以一当十今按大字据篆法乃泉字殊不可晓













　　右宣帝永通万国钱本纪及隋志并称大象元年铸以一当十通考谓大成元年又铸永通万国钱以一当千与五行大布五铢三品并用今按宣帝大成元年二月辛巳改大成元年为大象元年此钱为十一月所铸自应称大象通考称大成非是又千字亦十字之误











　　右一品篆文甚古异面文万字钟鼎篆背文可识者明字万字余黯蚀莫能辨以其面文同前附録于此





　　钱録卷六
<子部,谱录类,器物之属,钦定钱录>
　　钦定四库全书
　　钱録卷七






　　右隋文帝五铢白钱本纪开皇五年行五铢钱而隋书食货志言髙祖既受周禅以天下钱货轻重不等乃更铸新钱背面肉好皆有周郭文曰五铢重如其文毎钱一千重四斤二两三年四月诏四面诸关各付百钱为样四年严旧钱之禁诏不禁者县令夺半年禄五年诏又严其制自是钱货始一所在流布则此钱为五年以前所铸本纪所称盖止就五年诏书言之非始铸也又通考谓后魏食货志齐文襄令钱一文重五铢者听入市用计一百钱重一斤四两二十铢则一千钱重十二斤以上而隋代五铢钱一千重四斤二两当是大小称之差据此则隋代乃以三斤为一斤也又隋志谓是时见用之钱皆须和以锡镴云云故唐书谓隋行五铢白钱縁锡镴和铸故钱色白人遂谓白钱耳今虽岁久晦蚀其白处犹可见


















　　右一品差轻小其五字左有防文与他品异洪志引旧谱谓五字右边傍好有一画余三面无郭者也【旧谱右字当作左今仍原文后开通诸钱仿此】













　　右五铢穿上横文















　　右五铢穿下横文















　　右五铢穿上一星















　　右五铢穿下一星















　　右五铢背穿下右一星















　　右五铢背穿下左一星















　　右五铢穿上二星















　　右五铢穿上三星















　　右五铢穿角三星















　　右五铢穿下三星















　　右五铢穿上四星















　　右五铢穿下四星















　　右五铢穿上二直文















　　右五铢背穿上二直文















　　右五铢背穿下三直文又穿角一星















　　右五铢细縁















　　右五铢濶縁以上各种五铢计一十八品按自汉武帝造五铢钱后世形制歧出难以枚举亦不以五铢为凖但存其名而已又况南北朝民间私铸益盛其源流弗可探讨张台曰五铢钱有穿上一星至五星穿下一星穿上下各一星漫面穿傍一星至三星五字之内上下各一星穿上横文穿下横文细縁濶縁等名今传者尚多　内府所收各録其一其间无穿上五星并上下各一星者穿下三星缺铢字四星一枚面文全蚀且微小并録于此























　　右平当五铢洪志云平当肉郭夷坦当字湮漫或曰汉代所铸今按平当二字作直楷非汉制也














　　右五铢钱去朱如梁初所行五朱去金以朱为铢也洪志引徐氏説名曰五金钱非是














　　右小钱一品右文曰五左如王意不可晓疑亦五铢字增减也与前品盖俱是五铢别种














　　右大钱一品洪志有之引顾烜説台主衣库有此钱文曰五铢七千曰中王之钱而旧谱谓五铢卍千今按篆文乃十千耳至敦素云此钱最大文为钱中之王亦较顾説为胜盖铸钱者偶为之今罏工凡新开铸必先造一二枚大者名母钱意即此类又按顾烜乃唐人其时已有此钱则当是六代前制也










　　右五铢大泉亦顾烜谱异钱七种之一















　　右两铢顾烜曰刘氏钱志所载异钱之一















　　右续铢洪志云形制颇类五铢面无好郭其文右曰续左曰铢今按面文好郭全惟漫平应云漫无好郭也














　　右二种曰双五曰双十并见顾烜谱















　　右一种作五字凡四董逌谓之四五钱皆五铢之变文也附于五铢诸品之末














　　右二品洪志俱名曰两啬钱董逌曰考字书无啬字又不与篆合乃引释真观书披繬剪髪谓自梵书中出今按啬字汉甘泉镫铭原有之然□字则又未可并读作啬矣至梵书繬字与钱文无涉董説附防盖好竒之过意此二品皆左文读与半两钱类曰□两□两者如前品续铢此等固不得强为之解矣










　　右大泉二品其一泉字居右曰大泉二十后一品泉字居下曰大泉五十篆法如王莽大泉而面背俱作四出文













　　右一品右曰文左一字不可识穿角作曲文如四出















　　右通行泉宝其漫有仰月形亦洪志所有今按钱文系宝字始于周景王宝货后王莽袭用之至唐以后乃槩称宝如通宝元宝是也此钱文曰宝又仰月形亦与唐铸相近



　　钱録卷七
　　钦定四库全书
　　钱録卷八






　　右唐髙祖开元通宝钱按旧唐书髙祖即位仍用隋五铢钱武徳四年七月废五铢钱行开元通宝钱给事中欧阳询制词及书其字含八分及体其词先上后下次左后右读之自上及左回环读之亦通流俗谓之开通元宝钱











　　右开元钱左挑文















　　右开元钱穿上仰月文















　　右开元钱穿上偃月文















　　右开元钱穿下偃月文















　　右开元钱穿下斜月文















　　右开元钱双月文















　　右开元钱穿右立文以上凡七种旧谱统谓之甲文钱谈宾録云初进蜡样日文徳皇后搯一甲迹故钱上有搯文李孝美曰此钱元字次画端或有挑向左者世谓之左挑俗甚爱重背文亦有两甲痕者今按新旧唐书并云置钱监于洛并幽益等州又赐秦王齐王三罏右仆射裴寂一罏以铸又五年五月又于桂州置监则此背文各种意铸钱者私为标识以别之耳不尽如前人所云也　内府所收各録其一以资攷古者观览焉








　　右髙宗乹封钱旧唐书干封元年封岳之后又改造新钱文曰乹封泉宝乹字直上封字在左时新钱一文当旧钱之十周年之后旧钱并废其后以商贾不行米帛涌贵复下诏乹封新铸之钱令所司贮纳更不须铸仍令天下置罏之处并铸开元通宝钱



<子部,谱录类,器物之属,钦定钱录,卷八>
　　右肃宗乹元钱旧唐书乹元元年诏曰御史中丞第五琦奏请改钱以一当十别为新铸不废旧钱宜听于诸监别铸一当十钱文曰乾元重宝二年三月琦入为相又请更铸重轮乹元钱一当五十诏从之按此则乹元钱似止于当十当五十小大二种然攷宝应元年改行乾元钱一以当三乾元重棱小钱一以当二重棱大钱亦一以当三防又改行乹元大小钱并以一当一则当日所铸大小杂出而重轮又名重棱且非独大钱名重轮明矣今所收约有四等并録之















　　右代宗大厯钱按大厯四年正月于绛州汾阳铜原两监増置五罏铸钱亦从第五琦请也














　　右徳宗建中钱先是江淮钱监岁铸钱输京师而工用转送之费每贯至二千于是户部侍郎韩洄言商州红崖冶铜多请复洛源废监起十罏铸钱每千钱费九百徳宗从之见旧唐书




<子部,谱录类,器物之属,钦定钱录,卷八>
　　右徳宗开元大钱二种前一品濶縁者差小按开元钱终唐之世未尝断铸非若宋以后专用年号系钱改元则须别铸也据旧唐书食货志建中初判度支赵赞采连州白铜铸大钱一当十以权轻重亦未言钱文若何然开元不闻有别种大钱则是时所铸无疑耳











<子部,谱录类,器物之属,钦定钱录,卷八>
<子部,谱录类,器物之属,钦定钱录,卷八>
<子部,谱录类,器物之属,钦定钱录,卷八>
<子部,谱录类,器物之属,钦定钱录,卷八>
　　右武宗防昌开元钱二十三品新唐书食货志武宗废浮屠法永平监官请以铜像钟磬罏铎皆归巡院州县铜益多盐铁使以工有常力不足以加铸许诸道观察使皆得置钱坊淮南节度使李绅请天下以州名铸钱京师为京钱大小径寸如开元通宝交易禁用旧钱今背文昌字则李绅所进新钱以表年号者也京字则京兆府洛字则洛阳杨字则州旧谱谓改以杨字者蓝田县以蓝字襄州以襄字江陵府以荆字越州以越字宣州以宣字江西以洪字湖南以潭字兖州以兖字浙西以润字鄂州以鄂字平州以平字兴元府以兴字梁州以梁字广州以广字东川以梓字西川以益字福州以福字丹州以丹字桂阳以桂字又李孝美谓杨字钱终莫之见遂疑当时已行昌字而未尝改今则实有此钱胪列可攷也










　　右懿宗咸通钱文曰宝与他种异洪志引旧谱曰唐咸通十一年桂阳监铸钱官王彤进新铸钱文曰咸通宝寻有停废不行













　　右天佑钱按昭宗天复四年辛酉八月子柷立改元天佑是为哀宗立四年唐亡不闻有铸钱事后唐庄宗仍用天佑年号至癸未始改元同光然亦未尝闻铸且以一当几见于背文者在唐未之有攷元至正时张士诚据吴改元天祐或疑此钱为士诚造顾佑字非祐不敢臆断也今録于李唐之末还以钱文为据耳










　　右史思明得壹钱按新唐书思明据东都日亦铸得壹元宝钱以一当开元通宝之百














　　右史思明顺天钱二种后一种背文有仰月形按思明铸得一钱后既而恶其文兆不佳改曰顺天元宝张台曰得一顺天钱思眀并销洛阳佛铜所铸贼平之后还将铸佛



　　钱録卷八
<子部,谱录类,器物之属,钦定钱录>
　　钦定四库全书
　　钱録卷九






　　右后五代后唐明宗天成钱按同光四年丙戌明宗即位改元天成禁镕钱为器二年令买卖使八十陌钱四年禁行使铁镴钱庚寅改元长兴则此钱当是长兴前所铸而五代史后唐纪皆未载












　　右后晋髙祖天福钱按五代史天福三年除铸钱令又勑曰国家所资泉货为重宜令三京邺都诸道州府晓示无问公私应有铜者并许铸钱仍以天福元宝为文左环读之委盐铁司铸样颁下诸道












　　右天福钱自上及下读之曰镇宝者盖如通宝重宝之变易其文而李孝美读作天镇窃恐不然董逌曰天福镇宝钱文斯得之矣然云见晋氏旧史今不可考背文黎字意所铸之地也












　　右后汉汉元钱按后汉髙祖刘知逺于天福十二年丁未称帝不改元未闻有铸钱之令戊申隠帝立改元干佑膳部郎中罗中引请在京置监铸钱俾铜尽铸为钱以济军用疏奏不报则隠帝亦未尝铸钱也然此钱文曰汉元通寳意与后周周元宋初宋元同特未知铸于何岁时耳洪志读作汉通元宝非是又背有仰月文仿开元制也

<子部,谱录类,器物之属,钦定钱录,卷九>
　　右后周世宗周元钱按五代史世宗即位之明年废天下佛寺三千三百三十六是时国中乏钱乃诏毁铜佛铸钱又洪志引苏耆开谭録谓世宗朝铸周通元寳钱于后殿设巨罏数十亲视鼓铸今按此钱凡四种一其幕无文一为横文在穿上一为星文在穿右一为仰月文在穿左角


















　　右南唐元宋永通钱按通考李璟既失江北困于用兵钟谟请铸大钱以一当十文曰永通泉宝今前一种是也后一种差小篆书文曰泉货













　　右元宗开元铁钱按钟谟既得罪韩熙载又请铸铁钱以一当二陶岳货志録元宗时以铁为钱大小一如开元通宝文亦如之徐铉篆其文比于旧钱轮郭深濶既而是钱大行公私以为便




<子部,谱录类,器物之属,钦定钱录,卷九>
　　右元宗唐国钱大小凡五按通考五代相承用唐钱诸国割据者江南曰唐国通宝又别铸如唐制而篆文






















　　右元宗大唐钱马令南唐书元宗铸大唐通钱与唐国钱通用






<子部,谱录类,器物之属,钦定钱录,卷九>
　　右前蜀髙祖王建钱凡四品五代史蜀世家武成三年八月有龙见洵阳水中十月麟见壁州十二月大赦改明年为永平元年六年黄龙见大昌池十月大赦改元通正十二月又改明年元曰天汉国号汉天汉元年十二月大赦又改明年元曰光天复国号蜀此钱文曰永平曰通正曰天汉曰光天并自上及右读之


















　　右后主衍钱乹徳咸康二品按光天元年六月建卒子衍立明年改元干徳干徳五年改元曰咸康














　　右后蜀主孟昶广政钱按孟知祥明徳元年卒子昶立不改元仍称明徳至五年改元广政十国纪年谓四年改元者谬也













　　右南汉髙祖刘防乹亨钱梁贞明三年防即位国号大越改元曰乹亨














　　右乹亨铅钱大小二种十国纪年刘防以国用不足铸铅钱十当铜钱一干和后多聚铜钱惟外城得用之城内专用铅钱禁其出入俸禄非特恩不给铜钱今按防子晟应乾元年又改元干和












　　右楚马殷天防大钱五代史殷请于梁依唐太宗故事开天防府置官属太祖拜殷天防上将军董逌曰马殷据湖南八州地建天防府因铸天防府宝













　　右马殷乹封钱按殷未尝建号改元史称髙郁讽殷铸铅铁钱以十当铜钱一亦未言钱文若何十国纪年及湖南故事皆言殷铸铅铁钱文曰乹封泉宝是知此钱为殷铸盖袭用唐髙宗钱文也然今所收乃铜质意当时原有铜铸一种而旧史未之及又按洪志亦云以铜为之










　　右闽王审知开元大铁钱陶岳货泉録云王审知铸大铁钱濶寸余甚麤重亦以开元通宝为文五百文为一贯俗谓之铑□与铜钱并行铑□盖闽语无正字也













　　右延羲永隆钱按五代史延羲审知少子也既立更名曦改元永隆铸大铁钱以一当十又十国纪年亦云延羲永隆四年八月铸永隆通宝大铁钱一当铅钱百俱不言铜钱今此品乃铜质与洪志所载同据钱大盖延羲铸无疑











　　右延政天徳铁钱凡二种按延政延羲弟也延政于晋天福八年改元天徳十国纪年曰天徳二年铸天徳通宝大铁钱一当百今所録前一品是已后一种则董逌谱谓建州王氏钱面文天徳重宝者也又延政据建州称帝国号殷故背文有殷字











　　右幽州刘守光应天钱按辽史圣宗本纪统和十四年夏四月己亥凿大安山取刘守光所藏钱不言其形制文字也惟董逌谓文曰应天元宝背文曰万此品适合




　　钱録卷九
　　钦定四库全书
　　钱録卷十






　　右宋太祖宋元通寳钱宋史食货志太祖初铸钱文曰宋通元寳今按唐铸开元钱旧唐书言欧阳询制词曰开元流俗读为开通元寳然则此钱亦当自上及下读之而史縁淳化以下诸钱多右旋读故并此称为宋通元寳也











　　右太宗太平通寳钱按食货志太宗改元太平兴国更铸太平通寳钱














　　右太宗淳化元寳钱三体书按端拱二年改元淳化及铸钱文太宗亲书淳化元寳作真行草三体又律厯志淳化二年诏定秤法以御书三体淳化钱校实二铢四絫为一钱者二千四百得十有五斤为一秤之则又按真书元字亦左挑如开元钱











　　右太宗至道元寳钱亦三体书按淳化六年改元至道







<子部,谱录类,器物之属,钦定钱录,卷十>
　　右真宗钱咸平元寳有大小二种祥符有通寳元寳二种景徳文曰元寳天禧曰通寳凡六枚按真宗朝凡五改元皆着于钱文至天禧六年改元干兴未开铸













<子部,谱录类,器物之属,钦定钱录,卷十>
　　右仁宗钱三品凡六枚篆书真书二体文俱为元寳按仁宗即位之次年改元天圣十年改元明道明道三年改景祐





















　　右仁宗皇宋通寳钱亦二体书其真书者又一种差小按景祐五年改元寳元食货志谓改元更铸皆曰元寳而冠以年号至是改元寳元文当曰寳元元寳仁宗特命以皇宋通寳为文












　　右仁宗庆厯大钱二种文俱曰重寳而读各不同按史庆厯末叶清臣为三司使与学士张方平等上陜西钱议曰闗中用大钱本以县官取利太多致姧人盗铸其用日轻请以江南仪商等州大铜钱一当小钱三云云葢其时大钱皆当十当五工费轻而民间邀利者多毁小钱私铸故清臣等言之










　　右仁宗皇祐元寳钱按庆厯九年改元皇祐















　　右仁宗至和元寳钱篆书真书二体按皇祐九年改元至和














　　右至和通寳钱真书















　　右仁宗嘉祐通寳钱篆书真书二体按至和元年改元嘉祐














　　右嘉祐元寳钱真书















　　右英宗治平元寳钱篆书真书二体按嘉祐八年英宗即位次年改元治平食货志治平中饶池江建韶仪六州铸钱百七十万缗













　　右治平通寳钱亦二体书特大小有间















　　右神宗篆书熙宁元寳钱前一种稍大后二种篆法各不同并録之按治平三年神宗即位次年改元熙宁














　　右真书熙宁元寳钱















　　右熈宁重寳大钱亦二体书按通考神宗熈宁四年陜西转运使皮公弼言顷嵗西邉用兵始铸当十钱后兵罢多盗铸者乃以当三又减作当二行之至今铜费相当盗铸衰息请以旧铜铅尽铸当二钱従之折二钱遂行天下云云则此大钱前为当十后减作当二者也余品悉谓之小平钱矣










　　右神宗元丰通寳大钱较熈宁大钱畧相等按熈宁十一年改元丰食货志言元元丰以陜西师大举邉用匮缺徐州置寳丰下监嵗铸折二钱二十万缗













　　右元丰通寳钱篆书行书二体按神宗朝鼓铸最繁食货志言诸路大率务于増额而通考载诸路铸钱总二十六监毎年铸铜鐡钱五百四十九万九千二百三十四贯












　　右哲宗元祐通寳钱二体书按元丰八年哲宗即位罢旧所増置铸钱监凡十四次年改元元祐至元祐八年八月庚午乃诏陜西复铸小铜钱













　　右元祐通寳大钱葢折二钱也亦二体书按食货志元祐八年令折二铜钱许行于陜西及河东京西诸路仍限二年毋更用寻以人言折二钱不通行非便乃聴行使如旧












　　右哲宗绍圣元寳钱亦二体书按元祐九年改元绍圣又攷哲宗本纪绍圣元年正月辛丑罢河东大铜钱三年十二月癸酉置施州铸钱广积监













　　右绍圣通寳钱行书















　　右绍圣元寳大钱折二也亦篆书行书二体















　　右哲宗元符通寳钱亦二体书食货志元符二年下陜西诸路博究利害于是诏陜西悉禁铜钱在民间者尽送官而官铜悉取就京西置监













　　右行书元符通寳大钱亦折二也















　　右徽宗圣宋元寳大钱篆书行书二体按徽宗本纪崇宁元年十二月庚申铸当五钱又食货志崇宁二年五月令陜西及江池饶建诸州以毎嵗所铸小平钱増料改铸当五大铜钱以圣宋通寳为文今所录二种皆文曰元寳意当时原有通寳元寳二品耶











　　右圣宋元寳钱亦二种书篆书者后一种更轻小皆小平钱也按此钱与前折五钱皆一时所铸食货志称三年遂罢铸小平钱及折五钱置监于京城所复徐州寳丰卫州黎阳监并改铸折二钱为折十葢此钱与折五钱铸于崇宁三年以前及蔡京秉国鋭意欲兴当十钱遂未乆与旧折钱二咸罢废不行也










　　右徽宗崇宁大钱书真书二体文曰重寳曰通寳而读各不同按本纪崇宁三年正月戊子铸当十大钱又食货志崇宁四年立钱纲騐様法崇宁监以所铸御书当十钱来上缗用铜九斤七两有竒铅半之锡居三之一诏颁其式于诸路令赤仄乌背书画分明又通考尚书省言崇宁监铸御书当十钱毎贯重一十四斤七两用铜九斤七两二钱铅四斤一十二两六钱锡一斤九两二钱去火耗一斤五两毎钱重三钱








　　右徽宗大观通寳大钱真书按崇宁六年改元大观先是崇宁所铸当十钱不便于民而私铸日众重罚不能止右仆射赵挺之御史沈畸屡以为言遂减作当五或当三继复罢铸至是蔡京复相再主用折十钱食货志称大观元年二月首铸御书当十钱以京畿钱监所得私钱改铸寻兴复京畿两监以转使宋乔年领之乔年铸乌背漉洞钱来上诏以漉铜钱颁行诸路









　　右大观通寳钱亦真书按本纪大观四年正月癸夘罢改铸当十钱二月庚辰罢京西钱监食货志称蔡京复罢政矣诏止铸旧额小平钱是也













　　右徽宗政和通寳钱篆书分楷二体按大观五年改元政和食货志称政和元年诏往嵗图利之臣鼓铸当十钱茍济目前不究悠乆公私为害行之几十年其法日弊见在当十钱可并作当三而张商英请收当十钱母更用俟钱入官择其恶者铸小平钱従之此钱是也











　　右政和通寳大钱亦二体书按食货志初蔡京主行夹锡钱诏转运副使许天启推行其法以夹锡钱一折铜钱二防京罢政遂不行至政和二年京复相奏昨铸夹锡钱精善请复铸如故遂以政和钱颁为式此钱是也




<子部,谱录类,器物之属,钦定钱录,卷十>
　　右徽宗宣和通寳钱四种前一种篆书后三种以次递小俱作分楷按政和七年改元重和次年改宣和食货志称东南钱额不敷宣和以后尤甚乃令饶贑钱监铸小平钱




















　　右宣和通寳大钱三种前二种篆书分楷二体后一种亦分楷而细縁稍大于前按食货志铸小平钱后又令江池饶钱监尽以小平钱改铸当二钱以纾用度此钱即当二也












　　右钦宗靖康元寳大钱与宣和当二钱规制相等按宣和七年徽宗内禅次年改元靖康





　　钱録卷十
　　钦定四库全书
　　钱録卷十一






　　右南宋髙宗建炎通寳钱靖康二年康王即位于南京改元建炎按食货志建炎经兵鼓铸皆废然攷本纪建炎元年九月壬辰铸建炎通寳钱则此钱是也













　　右建炎通寳大钱篆书真书二体此钱葢与前品同铸本纪建炎元年九月庚戌始通当二大钱于淮浙荆湖诸路按髙宗朝只当二及小平钱二种不闻别铸此大钱意即当二本纪葢指先朝大观等旧钱后改为当三者非新铸也











　　右髙宗绍兴元寳钱按建炎五年改元绍兴本纪绍兴元年八月壬午铸绍兴钱














　　右绍兴大钱二体书一曰元寳一曰通寳读各不同按食货志以李植提铸钱公事植言今泉司小平钱一万八千缗折二钱六万六千緍云云则前品葢小平钱而此大钱则折二与建炎二种同也












　　右绍兴元寳大钱与前通寳一种同皆折二也背文曰月文如开元制






<子部,谱录类,器物之属,钦定钱录,卷十一>








　　右孝宗淳熙元寳大钱按乾道十二年改元淳熙本纪淳熙元年十二月丙辰罢鐡钱改铸铜钱食货志孝宗隆兴元年诏铸当二小平钱如绍兴初注谓乾道淳熈迄于嘉泰开禧皆如之则此钱实与绍兴折二同其背文八字十字十一字十二字十四字十六字则记是年所铸葢淳熈十六年之次年即改元绍熈也至本纪又载六年十月庚子四川行当三钱意是别铸或旧钱只行于蜀耳








　　右孝宗绍熈元寳钱小平钱也















　　右绍熈元寳大钱折二钱也















　　右寜宗庆元通寳钱背文穿上増汉字葢铸钱地如汉阳监是也食货志称并富民监于汉阳监可据














　　右庆元通寳大钱按此钱大于前折二诸品攷食货志庆元三年复神泉监以所括铜器铸当三大钱则此钱是也













　　右宁宗嘉泰通寳大钱按庆元七年改元嘉泰此钱葢当三与庆元当三钱同














　　右宁宗嘉定通寳大钱较前品稍大按开禧四年改元嘉定本纪嘉定元年十二月庚午四川初行当五大钱食货志嘉定元年即利州铸当五大钱葢当五也













　　右嘉定通寳大钱折二钱也















　　右理宗大宋元寳钱按嘉定十八年理宗即位改元寳庆本纪寳庆元年秋七月乙酉诏行大宋元寳钱食货志寳庆元年新钱以大宋元寳为文













　　右理宗绍定通寳钱按寳庆四年改元绍定此亦折二钱也














　　右理宗端平通寳大钱按绍定七年改元端平此钱与嘉泰当三钱同应是当三钱也理宗朝専措置楮币而铜冶大衰攷本纪端平元年六月癸巳禁毁铜钱













　　右理宗嘉熈大钱二种曰通寳曰重寳按端平四年改元嘉熈食货志嘉熈元年新钱当二并小平钱并以嘉熈通寳为文当三钱以嘉熈重寳为文今前一种葢当二后一种则当三也












　　右理宗淳祐元寳大钱按嘉熈五年改元淳祐淳祐二年三月诏在外诸军请给楮币权以十八界三分増给又三年命淮东西总所饷军劵钱并给楮四分则当时用楮仍与钱并行特楮贱不得不以钱权之故分配支给食货志谓之品撘是也











　　右淳祐通寳大钱背文有当百字钱质厚重过于诸大钱数倍而史无明文按本纪淳祐九年三月乙酉以程元凤为江淮等路都大提坑治铸钱公事葢是时所铸又按淳祐十二年従监察御史刘元龙言遂令纯用楮及至公私交明年仍用钱防中半则前此所云三分増给与给楮四分者又非定额矣贾似道当国主用防子亦曰交子后又变而为闗子其意在于废钱用楮故元龙纯用楮之议显为迎合然势难久行卒不能尽废圜法也























　　右理宗皇宋元寳钱按淳祐十三年改元寳祐食货志寳祐元年新钱以皇宋元寳为文














　　右皇宋元寳大钱二种微有小大















　　右理宗开庆通寳钱按寳祐七年改元开庆本纪开庆元年五月乙丑行开庆通寳钱














　　右理宗景定元寳钱按开庆二年改元景定王圻续通考景定元年九月诏铸新钱以景定元寳为文














　　右景定元寳大钱三种















　　右度宗咸淳元寳大钱二种按景定六年度宗即位改元咸淳此钱背文三字七字攷咸淳七年元建国号越三年为帝防徳祐元年又一年景炎一年祥兴而宋皆无复置监开铸之事矣












　　右钱牌一面曰临安府行用一面曰凖三百文省攷元人孔行素至正杂记言南宋有钱牌长三寸有竒濶二寸今此尺度虽不同然为钱牌无疑曰省者建炎三年四月正官名合中书省门下省尚书省为一谓之知三省此葢三省所铸也南宋自建都杭州升为府终南宋一百五十余年皆称临安府此钱不审为何时造据此则南宋当二当三当五当百诸大钱而外又有凖三百文之钱牌而志俱未之录想未乆即罢废不行耳今附入于南宋诸品之末可以补旧史之所未备














　　钱録卷十一
<子部,谱录类,器物之属,钦定钱录>
　　钦定四库全书
　　钱録卷十二






　　右辽太祖天賛通寳钱按辽耶律阿保机于后梁末帝贞明二年称神册元年至龙徳二年改元天賛辽史食货志鼓铸之法先代撒剌的为夷离堇以土产多铜始造钱币太祖袭而用之遂至富强以开帝业












　　右二品篆文竒古洪志谓不知年代今按亦天賛二字特左文读耳














　　右穆宗应厯重寳钱辽史穆宗本纪天禄五年九月丁卯即位改元应厯今按是嵗辛亥为后周太祖广顺元年也













　　右景宗干亨元寳钱按景宗保宁十一年改元干享是为宗太宗太平兴国四年食货志景宗以旧钱不足于用始铸干亨新钱钱用流布













　　右圣宗太平元寳钱干亨四年圣宗即位改元统和二十九年改开泰开泰元年改元太平则宋真宗天禧五五年也按食货志圣宗凿大安山取刘守光所藏钱散诸五计司兼铸太平钱新旧互用












　　右太平兴寳钱与前元寳钱正相类曰兴寳者或如石晋之天福镇寳别为一种背文丁字疑即圣宗之太平七年嵗在丁卯也洪志读作大兴平寳义未安













　　右兴宗重煕通寳钱按宋仁宗明道元年为辽兴宗景福元年次年辽改元重煕兴宗本纪重煕二十二年闰七月己亥长春州置钱帛司





<子部,谱录类,器物之属,钦定钱录,卷十二>
　　右道宗钱五种凡六枚大康有通寳元寳二品按道宗以重煕二十四年即位改元清宁清宁十年冬改明年为咸雍咸雍十年冬改明年为大康大康十年冬改明年为大安大安十年冬改明年为夀隆食货志言道宗之世钱有四等曰咸雍曰大康曰大安曰夀隆皆因改元易名而不言清宁今此钱具在则清宁中葢亦尝鼓铸而史书轶之也

















　　右天祚帝干统天庆钱各一按天祚帝夀隆七年即位羣臣上尊号曰天祚皇帝改元干统干统十年改元天庆则宋徽宗政和元年也食货志天祚之世更铸干统天庆二等新钱












　　右西辽夀昌钱按李季兴东北诸畨枢要云契丹天祐年号夀昌今攷天祐帝则西辽耶律大石也据天祚帝纪百官册立大石为帝号葛儿罕复上汉尊号曰天祐皇帝改元延庆无夀昌纪元之説岂正史失之而枢要所云或别有据欤至洪志引北辽通书曰天祚即位夀昌七年云云夀昌葢夀隆之误耳










　　右小大二品旧谱及洪志俱谓不知朝代今自右及上读之曰感天元寳按天祐帝在位二十年遗命皇后权国称制号感天皇后此钱葢其时所铸也













　　右千秋万嵗钱董逌曰亦辽国钱辽宋通使时其国人颇擕此钱入中国














　　右一种穿下字曰二右文近天字左文不可识规制篆体类天賛钱疑亦初辽所铸














　　右大千通寳钱通寳二字倒书之亦见洪志右文丁字与大平兴寳钱同














　　右千字钱李孝美曰体如辽钱疑其同出今并附于辽代诸钱之后














　　右夏仁宗天盛元寳钱按夏人庆六年改元天盛时则南宋髙宗之绍兴十九年而金王之天徳元年也














　　右金王正隆元寳钱按王天徳五年改贞元贞元四年改正隆则宋绍兴之二十六年也食货志金初用辽宋旧钱天防末虽刘豫之阜昌钱亦用之至正隆二年阅四十余嵗始议鼓铸三年中都置钱监二京兆置监一三监铸钱文曰正隆通寳轻重如宋小平钱与旧钱通用










　　右世宗大定通寳钱背文曰申曰酉亦纪年也正隆六年世宗即位改元大定按史大定十年令户部流通官钱十五年谕宰臣増铸新钱十八年代州立监铸钱其文曰大定通寳文字肉好又胜正隆之制又二十年名代州监曰阜通又二十二年设官提控阜通监又二十三年以节度领监事又二十七年曲阳县铸钱别为一监以利通为名又二十八年京府及莭度州増置流泉务葢金代鼓铸惟是时盛








　　右章宗泰和大钱按宋宁宗庆元七年为章宗太和元年食货志称泰和四年八月铸大钱一直十篆文曰泰和重寳与钞并行此钱是也葢章宗即位罢铸钱承安二年铸银名承安寳货一两至十两分五等毎两折钱二贯寻以私铸多寖不能行亦罢之至是始铸钱计自明昌改元以来凡十二年无置监铸钱之事

　　钱録卷十二
　　钦定四库全书
　　钱録卷十三






　　右元武宗钱二品前一品曰至大通寳楷书后一品曰大元通寳西畨篆书按食货志武宗至大三年初行钱法立资国院泉货监以领之其钱曰至大通寳者一文凖至大银钞一厘曰大元通寳者一文凖至大通寳钱一十文











　　右顺帝至正通寳钱凡三种以次递小前一种及最小一种背文西畨篆读作巴纳葢梵语钱字也其第二种背文上一字亦西畨篆读作额下楷书曰二葢当二耳按史元世交钞寳钞皆印造钱文无鼓铸之事惟武宗一置监铸钱然仁宗皇庆元年即下诏废不行所立院监悉皆罢革而专用至元中统钞顺帝至正十年丞相脱脱始复建议开铸置宝泉提举司铸至正钱与交钞通用谓子母相权顾所铸不能流通至其后乃并钞亦不行所在郡县皆以物货相贸易公私所积之钞人视之若废楮葢自钱法敝而钞法亦坏矣






















　　右明太祖大中通寳大钱按明防典太祖初置寳源局于应天铸大中通寳钱及平陈友谅命江西行省置货泉局颁大中通寳钱大小五等钱式此其大钱也明太祖始建国号意在大中既而祈天乃得大明故当时钱文有此葢未纪元以前自称吴王时所铸耳



<子部,谱录类,器物之属,钦定钱录,卷十三>








　　右太祖洪武通宝钱五品凡六枚背文曰十曰五钱曰三钱二钱一钱按防典太祖即位令户部及各行省铸洪武通寳钱其制为五等当十钱重一两当五重五钱当三当二重如其当之数小钱重一钱首二枚背文又浙字福字葢各行省所记如唐防昌钱制也











　　右洪武通寳小钱按洪武四年改铸小钱此钱背无文较前五等式小钱稍重而肉好更工致














　　右成祖永乐通寳钱按防典永乐九年铸















　　右仁宗洪熙通寳钱















　　右宣宗宣徳通宝钱按防典宣徳九年铸















　　右英宗正统通寳钱















　　右英宗天顺通寳钱















　　右宪宗成化通寳钱















　　右孝宗治通寳钱按防典治十六年铸















　　右世宗嘉靖通寳钱按防典嘉靖六年题准铸造嘉靖通寳钱事例七年铸嘉靖通寳钱又差官于河南闽广铸造嘉靖通寳钱三十四年题准云南铸钱事例四十四年寳源局铸嘉靖钱其时所铸钱有金背火漆璇边三种又按嘉靖三十二年令照新式铸洪武以下纪元九号钱云云今攷仁宗英宗宪宗诸朝其鼓铸事迹悉别无明文然则以上洪熙正统天顺成化等钱盖皆嘉靖时所补铸而景泰以出庙遂独无钱文也








　　右穆宗隆庆通宝钱按防典隆庆四年铸攷明初沿宋元之旧钱钞互用至治后多用银而钞法不行惟俸钱独支钞如故至是时始以新铸隆庆钱给京官俸云












　　右神宗万厯通寳钱按防典万厯四年命户工二部准嘉靖钱式铸万厯通寳钱金背火漆一文重一钱二分五厘镟边一文重一钱三分又命十三布政司南北直俱开局铸钱












　　右光宗泰昌通钱钱按万厯四十八年八月丙午朔光宗即位诏以明年为泰昌元年九月乙卯朔熹宗即位诏以明年为天启元年改万厯四十八年八月为泰昌元年光宗之立甫阅一月此钱或熹宗即位后所铸然是冬尚未改天启故仍称泰昌也











　　右熹宗天啓通寳钱二品小者制如泰昌钱大者背文穿上有十字旁曰一两按是时兵部尚书王象干请铸当十当百当千三等大钱仿白金三品之制于是两京皆铸大钱后有言大钱之弊者诏南京停铸大钱收大钱发局改铸则此钱旋铸旋罢固未尝行使也











　　右庄烈帝崇祯通寳钱二品微有大小按是时定钱式每文重一钱每千直银一两南都所铸轻薄乃定每文重八分此二钱是也













　　右崇祯通寳大钱背文有监字五字按庄烈帝末年勅铸当五钱此钱葢当五也





　　钱録卷十三
　　钦定四库全书
　　钱録卷十四






　　右罽宾国钱前汉书罽宾国王治循鲜城去长安万二千二百里以金银为钱文为骑马幕为人面自武帝时始通中国













　　右乌弋山离国钱前汉书乌弋山离国去长安万二千二百里东与罽賔国接自玊门阳闗出南道厯鄯善而南行至乌弋山离南道极矣其钱文为人头幕为骑马













　　右安息国钱前汉书安息国王治畨兠城去长安万一千六百里东与乌弋山离国接亦以银为钱文为王面幕为夫人面而史记大宛只言钱如其王面此钱为人面而幕文无形象如史记説












　　右大月氏钱国前汉书大月氏国王治监氏城去长安万一千六百里民俗钱货与安息同此钱为人靣幕文如之意所谓幕为夫人面也又拾遗记三瞳国金币效国王之面亦效王后之面又云轩渠国货币同












　　右条支国钱前汉书安息长老传闻条支有弱水西王母亦未尝见也自条支乘水西行可百余近日所出又太平寰宇记条支国市列钱货其文为人幕为骑马













　　右何国钱隋书何国都阿蜜水南数里旧是康居之地大业中遣使贡方物洪志云何国钱以银为之不开孔文为人面背为草木状













　　右拔汗国钱隋书作防汗云在葱岭之西五百余里古渠捜国也新唐书拔汗至天寳三年改其国号寜逺洪志曰拔汗钱以金为之无文字又一种有三旋文并不开孔今所收面无文字背有三旋文












　　右康国钱旧唐书康国即汉康居国也其俗生子以明胶置掌内言掌持钱如胶之黏物而洪志引徐氏谱云以银为钱径九分不开孔背面皆作人面形面文侧而背文正面文绕以连珠之状今此品适合












　　右阇婆国钱面曰一文新唐书诃陵亦曰社婆曰阇婆有文字以贝多叶写之宋史阇婆国在南海中翦银叶为钱博易官以粟一斛二斗博金一钱今按此钱轻甚不类铸造盖宋史所云翦叶为之者












　　右泥婆罗国钱旧唐书泥婆罗国在吐畨西以铜为钱面文为人背文为马牛不穿孔新唐书并同又洪志引西域记曰泥婆罗出赤铜













　　右大食国钱旧唐书大食国在波斯之西又广州记曰生金出大食国凡诸贸易并使金钱洪志云此钱以金为之面文作象形形制甚小













　　右骠国钱新唐书骠古朱波也自号突罗朱阇婆以金银为钱形如半月号登伽陀亦曰足弹陀今所收只银钱一种













　　右碎叶国钱洪志曰镔鐡为之形如连环圣厯中御史封思业使西域得之按新唐书西域出安西南地千里东曰热海西有碎叶城













　　右天竺国钱新唐书天竺汉身毒国也或曰摩伽陀曰婆罗门宋史婆罗门僧永世自云本国市易铜钱圆径如中国之制但实其中不穿贯洪志载天竺钱亦不穿贯面无文与此钱合












　　右梵字钱一洪志曰此钱铜色纯赤文不可辨大抵类屋驮吐畨钱今按此钱葢以赤铜为之与泥婆罗钱同














　　右梵字钱二俱不可识或曰后一种为空界是云四字洪武图一为屋驮国钱一为吐畨钱按屋防即伏陀近吐畨并西域境多浮屠文字吐畨与唐世为昏姻故其钱背文有甲痕仿开元也然于诸史皆无证今附入于天竺钱之后











　　右倭国钱喜通寳钱详见洪志按旧唐书倭国者古倭奴国也去京师万四千里颇有文字俗敬佛法






<子部,谱录类,器物之属,钦定钱录,卷十四>
　　右日本国钱四种曰和同开珍曰神功开珍曰万年通寳曰隆平永寳皆书洪志引旧谱云并径寸重五铢按新唐书言倭恶其名更号日本咸亨元年遣使来贺自云近日所出以为名或云日本乃小国为倭所并冐其号则日本即倭耳故宋祁不别为倭国



















　　右日本国干文钱宋史雍熙元年日本国僧奝然与其徒五六人泛海而至献铜器十余件并国图职贡今王年代纪各一卷奝然善书云其国交易用铜钱钱文曰干文大寳按今所收钱缺大字如洪氏图亦书与前四种同



<子部,谱录类,器物之属,钦定钱录,卷十四>
　　右髙丽国钱三种宋史髙丽一曰髙句丽地产铜崇宁后始知鼔铸有海东通寳重寳三韩通寳三种钱又按朝鲜史畧三韩马韩辰韩弁韩也





















　　右篆书海东通寳钱洪志有此引鸡林类事云通寳钱有篆文者制作特精














　　右东国重寳钱董谱洪志并谓髙丽所铸















　　右交趾黎字钱宋防要载秘书丞朱正臣言前通判广州时交州人贸易多擕黎字钱及砂蜡钱按宋史太平兴国八年黎桓自称权交州三使留后雍熙三年赐桓莭钺葢黎氏据交迹最乆此钱穿下黎字记所铸也












　　右无文金银钱按巴氏倓氏賨氏小月氏大秦国东沃沮阿钩羌波斯国髙昌女国于阗杜薄新罗佛尼阿耆尼屈支伽毕试覩货逻梵衍三佛齐层檀南毗俱以金银为钱悉无文而莫可分别今各录一品不敢如洪氏强为缀属也











　　右无文小银钱按新唐书投和在直蜡以南以农商自业银作钱类榆荚此小钱倘是耶














　　右一品洪志有之引李孝美説此钱径寸五分重十五铢其文真书下注云或曰是外国铸今录于异域诸钱之后




　　钱録卷十四
<子部,谱录类,器物之属,钦定钱录>
　　钦定四库全书
　　钱録卷十五














　　右四品文俱曰天下太平背作水纹及逥波或二人或四人九人皆如舞蹈状形容太平之乐事纪盛徳也






















　　右一品李孝美谓文曰皇帝万嵗曰忠孝家洪志所録有此钱按前汉书髙帝纪殿上羣臣皆称万嵗称天子曰万嵗始此













　　右一品文曰长命富贵背文有仰月形按崇髙莫大乎富贵富贵二字相聮属始此又风土记端午造百索系臂名曰长命缕













　　右一品文曰长命守富贵李孝美曰见此钱于汝海王霖家














　　右一品文曰五男二女三公九卿按周礼州其民二男五女又五男二女见东京梦华録三公九卿语本礼记又三公上应垣宿九卿下括河海后汉李淑语也













　　右一品文亦曰五男二女面背同















　　右一品文曰金玉满堂老子道徳经语也背文作双螭董逌谓有所谓异钱虽不见于记然制作之近古者録之如李唐撒帐钱其文曰长命富贵金玉满堂忠孝家五男二女天下太平云云以上数种皆是按唐睿宗女荆山公主出降铸金银钱撒帐故董逌谓李唐撒帐钱然此则并以铜为之特仿其制度耳　内府所收正用诸品而外岐出不同亦莫识其何所用之如洪志竒品神品诸类并着之于图亦好古者所不废也








　　右一品文六出六字按晋书石勒载记建徳校尉王和掘得一鼎容四斗中有大钱三十文曰百当千千当万故洪志谓之鼎钱此钱制不为大而文同葢后人仿造取吉语耳












　　右瑞钱按南齐祥瑞志泰始中世祖治盆城得一大钱文曰太平百嵗此文同














　　右瑞钱按三国典畧北齐文宣帝即位广宗郡献瑞钱文曰归于圣帝此文同














　　右一品洪志谓之长年钱文曰长年太寳按宫阁记未央宫有宣明长年温室昆明四殿又唐书礼乐志玉牒以通意于天或祈长年钱文葢祈年意也













　　右一品仿五铢制故文曰五铢穿上下横出君宜侯王四字犹诗称宜君宜王耳














　　右一品文曰定生贵子按公羊子以母贵母以子贵则贵子其説已古非近代语也














　　右一品一面曰日入千金一面曰长母相忘按公羊注百金犹百万也古者金重一斤若今万钱又史记平凖书注黄金一斤直万钱非也秦以一镒为一金汉以一斤为一金云云今人但知以二十四铢为一金因录此钱并志之











　　右一品洪志谓之丰乐钱李孝美曰有辨古文者谓是天清丰乐四字亦吉语也














　　右一品文曰千秋万嵗背文夷漫















　　右一品文与前同一面作蟠龙抱珠之状















　　右龙鳯钱二种背文一作翔鹤四一为四人各执刀楯之象象武舞也














　　右龙鳯重轮钱永通泉货用南唐后主钱文也















　　右龙鳯钱镂刻珑面背无异















　　右双龙钱二种微有大小俱空镂与前品同















　　右双龙钱面文凸起背无文















　　右双鳯钱空镂面背同















　　右双鳯钱















　　右龙文钱















　　右一画龙文钱与前品并如洪志所录















　　右一品一面为龙鳯各一一面为双鱼















　　右双鱼钱二种按汉唐器多为双鱼形此前一品洪志有之引洞防记名轻影钱后一种面背并空镂如一














　　右台阁钱空镂为楼阁人物之象















　　右二种旧谱谓之花钱并空镂二面与前同意皆撒帐类也














　　右龟背文钱太平百钱四字用梁武帝时钱文也















　　右水纹钱亦曰太平百钱作篆二种















　　右雀钱一面为雀形二翩飞上下一面作三雀衔花之状洪志谓之三雀钱中篆五行大布四字用后周武帝钱文也又二字不可识













　　右一品洪志谓之四事钱二人相向一立一趺坐上下作飞走物各一背文夷漫














　　右井纹钱背面同亦见洪志















　　右罗纹钱















　　右翅纹钱并与洪志所録同















　　右二种曰飞黄曰渠黄按飞黄为六闲之一渠黄为八骏之一所谓地用莫如马耶














　　右一种周郭如常制别作三柱外出按旧唐书元和元年黄河岸塌处得古钱方孔三足岂即此钱耶従洪志附录于此













　　右一种名蚁鼻钱亦详洪志







<子部,谱录类,器物之属,钦定钱录,卷十五>
　　右藕心钱凡五按洪志引旧谱曰世有此钱状如博棊下阙如藕挺中破状其上有首形如称锤鼻有孔号为藕心钱此前一品是也后四品俱见宣和博古録












　　钱录卷十五
　　钦定四库全书
　　钱録卷十六














<子部,谱录类,器物之属,钦定钱录,卷十六>
<子部,谱录类,器物之属,钦定钱录,卷十六>
<子部,谱录类,器物之属,钦定钱录,卷十六>
<子部,谱录类,器物之属,钦定钱录,卷十六>
　　右五钱并见博古图録谓是厌胜钱今仍之























　　右辟邪钱中作符篆上下书福徳二字一面作立兽如辟邪又方圜各一孔葢以施组紃佩之用祓除不祥西京杂记史良娣合采宛转丝绳系身毒国寳镜即此义也













　　右辟兵钱一面曰去灾除凶一面曰辟兵莫当旁作星文绕之务成子所谓琭琭如玉连连如珠者耶














　　右太上呪字钱道家有太上太初太始太素太清诸名号按云笈七籖太上者大道君诞于西那天郁察山浮罗岳丹元之阿云云其説至为虚诞此钱称太上是也背文书符一人作叱鬼状二人俯而聴命外有三孔取其可系用以作耳











　　右虎符钱按道家有神虎上符消魔智慧经其释文曰神者灵也虎者威也上者太上符者信也消魔者灭鬼也智者日中之星也慧者宜以生生为急也此钱面文书符上作虎头背文旗按劎势若擒捕鬼物上丽以星文与释文本义俱合











　　右符印钱晋孙思邈作入山符文畧仿佛背文为星官又一人跽而供花随以一鹤














　　右符印钱背文为星官又肖生二















　　右天罡钱汉书玉衡杓建天之纲也又晋书北落西南一星曰天纲防同契注天罡即北斗也道家以礼斗为修摄而白玉蟾琅书序云作为符图印诀罡呪之文此钱文葢罡呪也












　　右北斗钱一面作七星文凡二一面曰大泉五十用新莽钱文也旧谱谓蓄之御火














　　右北斗钱一面作七星又龟剑各一一面曰大泉五十与前同














　　右北斗钱与前品同背文曰永通万国用后周宣帝钱文也洪志又谓之元武钱














　　右北斗钱文作九星其二丽于旗葢北斗原九星七见二道家谓内辅一星外辅一星见之者吉又交劎上举又一人带剑屹立洪志谓之青溪宅钱縁南齐书祥瑞志所载齐世祖于青溪宅得钱一枚文与此合也












　　右北斗钱一面为七星萦绕中作交剑下为龟蛇纠结之状葢元武象北辰方位也一面为十二地支并肖生为之













　　右北斗钱洪志有之引顾烜説云此钱面文为北斗轩辕之象背文为立防龙鳯之形谓之北斗星钱亦谓轩辕钱













　　右星官钱一面作星官符印朱雀龟之象一面文曰皇帝万嵗其制亦出于道家为祈祝制也














　　右一品楷书本命星官四字按道家有祭星法常以其受生所直之日祈请司命语详于洞章诸篇下作星官二葢南极北极中央一鼎旁作龟鹤皆道家养生之説着之钱文亦祈夀之意一面为十二属












　　右一品与前同亦作星官状下为鼎旁有一龙取象辰位也一面为一人趺坐一人执杖侍葢南极老人之义














　　右一品一面作星官又龟鹤各一上为玉兔一面作水纹篆书凡四可辨者万国二字














　　右支钱一面为十二属一面作树下一人趺坐前一兽为俯伏状














　　右支钱二前一品背文闇湛不甚可辨下仿佛作龟鹤形






<子部,谱录类,器物之属,钦定钱录,卷十六>
　　右支钱二亦肖十二属特错综防伍与他品异前一品无字背文为神仙龟鹤之象后一品背文全蚀不可辨






















　　右四神钱朱雀元武青龙白虎并肖生为之















　　右一种亦肖生洪志并谓是四神钱一面曰永安曰五男意如谚称永保平安者而李孝美谓篆文如后魏永安五铢此钱葢为祈祝用不必泥永安二字遂谓后魏纪元年号也












　　右一种作兔犬各一亦地支所属也















　　右一种右文卓剑左文为龟蛇各一背文大泉五十与前北斗钱同














　　右三辰钱日月各一又为北斗七星元门寳海经曰阳精为日隂精为月分日月之精为星辰一面曰常平五铢用北齐宣帝钱文也













　　右日月钱日东月西作丽天之象















　　右明月钱如篆书明月二字















　　右星月钱作月从星状















　　右双星钱穿四围俱作二星连珠洪志谓之八星钱















　　右双星钱二星在穿上















　　右三星钱穿上下俱作三星连珠洪志谓之柄文钱















　　右七夕钱牵牛织女取防合意也亦见洪志引旧谱谓穿上为花穿下为草














　　右一品穿下规作半月形有光腾上如火珠















　　右一品为八卦位列一如文王后天图外环以十二属一面为星官符印亦道箓也





　　钱录卷十六
