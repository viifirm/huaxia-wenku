　　钦定四库全书　　　　　子部九
　　提要
　　宣和北苑贡茶録　　　谱録类二【饮馔之属臣】等谨案宣和北苑贡茶録一卷附北苑别録一卷宋熊蕃撰所述皆建安茶园采焙入贡法式淳熈中其子校书郎克始锓诸木凡为图三十有八附采茶诗十章陈振孙书録解题谓蕃子克益写其形制而之则图葢克所増入也时福建转运使主管帐司赵汝砺复作别録一卷以补其未备所言水数赢缩火淹亟纲次先后品味多寡尤极该晰考茗饮盛于唐至南唐始立茶官北苑所由名也至宋而建茶遂名天下壑源沙溪以外北苑独称官焙为漕司嵗贡所自出文士每纪述其事然书不尽者亦多疎略惟此二书于当时任土作贡之制言之最详所载模制器具颇多新意亦有可以资故实而供词翰者存之亦博物之一端不可废也蕃字叔茂建阳人宗王安石之学工于吟咏见书録解题克有中兴小厯已着録汝砺行事无所见惟宋史宗室世系表汉王房下有汉东侯宗楷曽孙汝砺意者即其人欤
　　东溪试茶録　　　　　谱録类二【饮馔之属臣】等谨案东溪试茶録一卷旧本题宋宋子安撰载左圭百川学海中而晁公武郡斋读书志又作朱子安未详孰是然百川学海为旧刻且宋史艺文志亦作宋子安疑读书志朱字乃写之讹也其书葢补丁谓蔡襄两家茶録之所遗东溪亦建安地名凡分八目曰总叙焙名曰北苑曰壑源曰佛岭曰沙溪曰茶名曰采茶曰茶病大要以品茶宜辨所产之地或相去咫尺而优劣顿殊故録中于诸焙道里逺近最为详尽宋史艺文志有吕惠卿建安茶用记二卷章炳文壑源茶録一卷刘异北苑拾遗一卷今俱失所可考见建茶崖略者惟此与熊蕃二録尔乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀









　　钦定四库全书
　　宣和北苑贡茶録　　　　　宋　熊蕃　撰
　　陆羽茶经裴汶茶述皆不第建品説者但谓二子未尝至闽而不知物之发也固自有时盖昔者山川尚閟灵芽未露至于唐末然后北苑出为之最是时伪蜀词臣毛文锡作茶谱亦苐言建有紫笋而腊面乃产于福五代之季建属南唐【南唐保大三年俘王延政而得其地】岁率诸县民采茶北苑初造研膏继造腊面【丁晋公茶録载泉南老僧清锡年八十四尝示以所得李国主书寄研膏茶隔两嵗方得腊面此其实也至景祐中监察御史丘荷撰御泉亭记乃云唐季敇福建罢贡橄榄但贽腊面茶即腊面产于建安眀矣荷不知腊面之号始于福其后建安始为之按唐地里志福州贡茶及橄榄建州惟贡綀练未尝贡茶前所谓罢供橄榄惟贽腊面茶皆为福也庆厯初林世程作闽中记言福茶所产在闽县十里且言徃时建茶未盛本土有之今则土人皆食建茶世程之説盖得其实而晋公所记腊面起于南唐乃建茶也】既有制其佳者号曰京铤【其状如贡神金白金之铤】圣朝开寳末下南唐太平兴国初特置龙凤模遣使即北苑造团茶以别庶饮龙凤茶盖始于此【按宋史食货志载建宁腊茶北苑为苐一其最佳者曰社前次曰火前又曰雨前所以供玉食备赐予太平兴国始置大观以后制愈精数愈多胯式屡变而品不一嵗贡片茶二十一万六千斤又建安志太平兴国二年始置龙焙造龙凤茶漕臣柯适为之记云】又一种茶丛生石崖枝叶尤茂至道初有诏造之别号石乳又一种号的乳【按马令南唐书嗣主李璟命建州茶制的乳茶号曰京铤腊茶之贡自此始罢贡阳羡茶】又一种号白乳盖自龙凤与石的白四种继出而腊面降为下矣【杨文公亿谈苑所记龙茶以供乗舆及赐执政亲王长主其余皇族学士将帅皆得凤茶舍人近臣赐金铤的乳而白乳赐馆阁惟腊面不在赐品　按建安志载谈苑云京铤的乳赐舍人近臣白乳的乳赐馆阁疑京铤悮金铤白乳下遗的乳】盖龙凤等茶皆太宗朝所制至咸平初丁晋公漕闽始载之于茶録【人多言龙凤团起于晋公故张氏画墁録云晋公漕闽始创为龙凤团此説得于传闻非其实也】庆厯中蔡君谟将漕创造小龙团以进防仍嵗贡之【君谟北苑造茶诗自序云其年改造上品龙茶二十八片才一斤尤极精妙被防仍嵗贡之欧阳文忠公归田録云茶之品莫贵于龙凤谓之小团凢二十八片重一斤其价直金二两然金可有而茶不可得尝南郊致斋两府共赐一饼四人分之宫人徃徃缕金花其上盖贵重如此】自小团出而龙凤遂为次矣元丰间有防造密云龙其品又加于小团之上【昔人诗云小壁云龙不入香元丰龙焙乗诏作盖谓此也　按此诗乃山谷和杨王休防密云龙诗】绍圣间改为瑞云翔龙至大观初今上亲制茶论二十篇以白茶与常茶不同偶然生出非人力可致于是白茶遂为第一【庆厯初吴兴刘异为北苑拾遗云官园中有白茶五六株而壅培不甚至茶户唯有王免者家一巨株向春常造浮屋以障风日其后有宋子安者作东溪试茶録亦言白茶民间大重出于近嵗芽叶如纸建人以为茶瑞则知白茶可贵自庆厯始至大观而盛也】既又制三色细芽及试新銙【大观二年造御苑玉芽万夀龙芽四年又造无比夀芽及试新銙　按宋史食货志銙作胯】贡新銙【政和三年造贡新銙式新贡皆创为此献在嵗额之外】自三色细芽出而瑞云翔龙顾居下矣凢茶芽数品最上曰小芽如雀舌鹰爪以其劲直纎鋭故号芽茶次曰中芽乃一芽带一叶者号一鎗一旗次曰紫芽其一芽带两叶者号一鎗两旗其带三叶四叶皆渐老矣芽茶早春极少景徳中建守周绛为补茶经言芽茶只作早茶驰奉万乗尝之可矣如一鎗一旗可谓竒茶也故一鎗一旗号拣芽最为挺特先正舒王送人官闽中诗云新茗斋中试一旗谓拣芽也或者乃谓茶芽未展为鎗已展为旗指舒王此诗为误盖不知有所谓拣芽也【今上圣制茶论曰一旗一枪为拣芽又见王岐公珪诗云北苑和香品最新緑芽未雨带旗新故相韩康公綘诗云一鎗已笑将成叶百草皆羞未敢花此皆咏拣芽与舒王之意同】夫拣芽犹贵如此而况芽茶以供天子之新尝者乎芽茶絶矣至于水芽则旷古未之闻也宣和庚子嵗漕臣郑公可简【按潜确类书作郑可闻】始创为緑线水芽盖将已拣熟芽再剔去只取其心一缕用珍器贮清泉渍之光明莹洁若银线然其制方寸新銙有小龙蜿蜒其上号龙园胜雪【按建安志云此茶盖于白合中取一嫩条如丝髪大者用御泉水研造成分试其色如乳其味腴而美又园字潜确类书作团今仍从原本而附识于此】又废白的石三乳鼎造花銙二十余色初贡茶皆入龙脑【蔡君谟茶録云茶有真香而入贡者防以龙脑和膏欲助其香】至是虑夺真味始不用焉盖茶之妙至胜雪极矣故合为首冠然犹在白茶之次者以白茶上所好也异时郡人黄儒撰品茶要録极称当时灵芽之富谓使陆羽数子见之必爽然自失蕃亦谓使黄君而阅今日则前乎此者未足诧焉然焙初兴贡数殊少【太平兴国初才贡五十斤】累増至于元符以片计者一万八千视初已加数倍而犹未盛今则为四万七千一百片有竒矣【此数皆见范逵所着龙焙羙成茶録逵茶官也】自白茶胜雪以次厥名实繁今列于左使好事者得以观焉
　　贡新銙【大观二年造】试新銙【政和二年造】白茶【政和三年造】龙园胜雪【宣和二年造】御苑玉芽【大观二年造】万夀龙芽【大观二年造】上林第一【宣和二年造】乙夜供清【宣和二年造】承平雅玩【宣和二年造】龙凤英华【宣和二年造】玉除清赏【宣和二年造】啓沃承恩【宣和二年造】雪英【宣和三年造】云叶【宣和三年造】蜀葵【宣和三年造】金钱【宣和三年造】玉华【宣和三年造】寸金【宣和三年造】无比夀芽【大观四年造】万春银叶【宣和二年造】宜年寳玉【宣和二年造】玉清庆云【宣和二年造】无疆夀龙【宣和二年造】玉叶长春【宣和四年造】瑞云翔龙【绍圣二年造】长夀玉圭【政和二年造】兴国岩銙　香口焙銙　上品拣芽【绍圣二年造】新收拣芽　太平嘉瑞【政和二年造】龙苑报春【宣和四年造】南山应瑞【宣和四年造】兴国岩拣芽　兴国岩小龙　兴国岩小凤【已上号细色】拣芽小龙　小凤　大龙　大凤【已上号麤色】又有琼林毓粹
　　浴雪呈祥壑源拱秀贡篚推先价倍南金旸谷先春夀岩都胜延平石乳清白可鉴风韵甚髙凢十色皆宣和二年所制越五嵗省去　右嵗分十余纲惟白茶与胜雪自惊蛰前兴役浃日乃成飞骑疾驰不出中春已至京师号为头纲玉芽以下即先后以次发逮贡足时夏过半矣欧阳文忠公诗曰建安三千五百里京师三月尝新茶盖异时如此以今较昔又为最早因念草木之防有瓌竒卓异亦必逢时而后出而况为士者哉昔昌黎先生感二鸟之采擢而自悼其不如今蕃于是茶也焉敢效昌黎之感赋姑务自警而坚其守以待时而已








<子部,谱录类,飮馔之属,宣和北苑贡茶录,宣和北苑贡茶録>
<子部,谱录类,飮馔之属,宣和北苑贡茶录,宣和北苑贡茶録>
<子部,谱录类,飮馔之属,宣和北苑贡茶录,宣和北苑贡茶録>
<子部,谱录类,飮馔之属,宣和北苑贡茶录,宣和北苑贡茶録>
<子部,谱录类,飮馔之属,宣和北苑贡茶录,宣和北苑贡茶録>
<子部,谱录类,飮馔之属,宣和北苑贡茶录,宣和北苑贡茶録>
<子部,谱录类,飮馔之属,宣和北苑贡茶录,宣和北苑贡茶録>
<子部,谱录类,飮馔之属,宣和北苑贡茶录,宣和北苑贡茶録>
<子部,谱录类,飮馔之属,宣和北苑贡茶录,宣和北苑贡茶録>
<子部,谱录类,飮馔之属,宣和北苑贡茶录,宣和北苑贡茶録>
<子部,谱录类,飮馔之属,宣和北苑贡茶录,宣和北苑贡茶録>
<子部,谱录类,飮馔之属,宣和北苑贡茶录,宣和北苑贡茶録>








　　御苑采茶歌十首【并序】
　　先朝曹司封【修睦】自号退士尝作御苑采茶歌十首传在人口今龙园所制视昔尤盛惜乎退士不见也蕃谨摭故事亦赋十首献之漕使仍用退士元韵以见仰慕前修之意
　　云腴贡使手亲调旋放春天采玉条伐鼔危亭惊晓梦啸呼齐上苑东桥　采采东方尚未明玉芽同防见心诚时歌一曲青山里便是春风陌上声　共抽灵草报天恩贡令分眀【龙焙造茶依御厨法】使指尊逻卒日循云堑绕山灵亦守御园门　纷纶争径蹂新苔回首龙园晓色开一尉鸣钲三令趣急持烟笼下山来【采茶不许见日出】　红日新升气转和翠篮相逐下层坡茶官正要灵芽润不管新来带露多【采新芽不折水】翠虬新范绛纱笼防罢春生玉节风叶气云蒸千嶂緑欢声雷震万山红　凤山日日滃非烟賸得三春雨露天棠坼浅红酣一笑柳垂淡緑困三眠【红云岛上多海棠两堤官柳最盛】　龙焙夕薫凝紫雾凤池晓濯带苍烟水芽只自宣和有一洗枪旗二百年　脩贡年年采万株只今胜雪与初殊宣和殿里春风好喜动天顔是玉腴　外台庆厯有仙官龙凤才闻制小团【按建安志庆厯间蔡公端明为漕使始改造小团龙茶此诗盖指此】争得似金模寸璧春风第一荐宸餐
　　先人作茶録当贡茶极盛之时次序亦同惟跻龙园胜雪于白茶之上及无兴国岩小龙小凤盖建炎南渡有防罢贡三之一而省去也【按建安志载靖康初诏减嵗贡三分之一绍兴间复减大龙及京铤之半十六年又去京铤改造大龙团至三十二年凢工用之费篚羞之式皆令漕臣耑之且减其数虽府贡龙凤茶亦附漕纲以进与此小异】先人但著名号克今更冩其形制庶觉之者无遗恨焉先是壬子春漕司再葺茶政越十三载乃复旧额且用政和故事补种茶二万株【政和间曽种三万株】次年益防贡职遂创增之目仍改京铤为大龙团由是大龙多于大凤之数凢此皆近事或者犹未知之也先人又尝作贡茶歌十首读之可想见异时之事故并取以附于末三月初吉男克北苑寓舍书
　　北苑贡茶最盛然前軰所録止于庆厯以上自元丰之密云龙绍圣之瑞云龙相继挺出制精于旧而未有好事者记焉但见于诗人句中及大观以来増创新銙亦犹用拣芽盖水芽至宣和始有故龙园胜雪与白茶角立嵗充首贡复自御苑玉芽以下厥名实繁先子亲见时事悉能记之成编具存今闽中漕台新刋茶録未备此书庶防补其缺云淳熈九年冬十二月四日朝防郎行秘书郎兼国史编脩官学士院权直熊克谨记钦定四库全书
　　北苑别録　　　　　　　宋　赵汝砺　撰
　　建安之东三十里有山曰凤凰其下直北苑旁聫诸焙厥土赤壤厥茶惟上太平兴国中初御焙嵗龙凤以羞贡篚益表珍异庆厯中漕台益重其事品数日増制度日精厥今茶自北苑上者独冠天下非人间所可得也方其春虫震蛰千夫雷动一时之盛诚为伟观故建人谓至建安而不诣北苑与不至者同仆因摄事遂得研究其始末姑摭其大槩条为十余类目之曰北苑别録云
　　御园
　　九窠十二陇【按建安志茶陇注云九窠十二陇即山之凹凸处凹为窠凸为陇】　麦窠【按宋子安试茶録作麦园言其土壤沃并宜麰麦也与此作麦窠异】　壤园　龙游窠小苦竹　苦竹里　鸡薮窠【按宋子安试茶録小苦竹园又西至大园絶尾踈竹蓊翳多飞雉故曰鸡薮窠】　苦竹　苦竹源　鼯鼠窠【按宋子安试茶録直西定山之隈土石廻向如窠然泉流积隂之处多飞鼠故曰鼯鼠窠】　教炼垅　凤凰山大小　横坑　猿游陇【按宋子安试茶録凤凰山东南至于袁云垅又南至于张坑言昔有袁氏张氏居于此因名其地焉与此作猿游陇异】　张坑　带园　焙东中厯【按宋子安试茶録作中厯坑】　东际　西际　官平　上下
　　官坑　石碎窠　虎滕窠　楼陇　蕉窠　新园　夫楼基【按建安志作大楼基】　阮坑　曽坑　黄际　马鞍山　林园　和尚园　黄淡窠　吴彦山　罗汉山　水桑窠师姑园　铜场　灵滋　范马园　髙畬　大窠头小山　右四十六所广袤三十余里自官平而上为
　　内园官坑而下为外园方春灵芽莩坼常先民焙十余日如九窠十二陇龙游窠小苦竹张坑西际又为禁园之先也
　　开焙
　　惊蛰节万物始萌每嵗常以前三日开焙遇闰则反之以其气少迟故也【按建安志当惊蛰万物始萌漕司常先三日开焙令春夫噉山以助和气遇闰则后二日】
　　采茶
　　采茶之法须是侵晨不可见日侵晨则夜露未晞茶芽肥润见日则为阳气所薄使芽之膏腴内耗至受水而不鲜明故每日常以五更挝鼔集羣夫于凤凰门【山有打皷亭】监采官人给一牌入山至辰刻则复鸣锣以聚之恐其逾时贪多务得也大抵采茶亦须习熟募夫之际必择土著及谙晓之人非特识茶发早晚所在而于采摘亦知其指要盖以指而不以甲则多温而易损以甲而不以指则速断而不柔【从旧説也】故采夫欲其习熟政为是耳【采夫日役二百二十五人】
　　拣茶
　　茶有小芽有中芽有紫芽有白合有乌蔕此不可不辨小芽者其小如鹰爪初造龙园胜雪白茶以其芽先次蒸熟置之水盆中剔取其精英仅如针小谓之水芽是芽中之最精者也中芽古谓一枪一旗是也紫芽叶以紫者是也白合乃小芽有两叶抱而生者是也乌蔕茶之蔕头是也凢茶以水芽为上小芽次之中芽又次之紫芽白合乌蔕皆在所取使其择焉而精则茶之色味无不佳万一杂之以所不取则首面不匀色浊而味重也
　　蒸茶
　　茶芽再四洗涤取令洁净然后入甑俟汤沸蒸之然蒸有过熟之患有不熟之患过熟则色黄而味淡不熟则色青易沉而有草木之气唯在得中之为当也
　　榨茶
　　茶既熟谓茶黄须淋洗数过【欲其冷也】方入小榨以去其水又入大榨出其膏【水芽则以马榨压之以其芽嫩故也】先是包以布帛束以竹皮然后入大榨压之至中夜取出揉匀复如前入榨谓之飜榨彻晓奋击必至于干净而后已盖建茶味逺而力厚非江茶之比江茶畏流其膏建茶唯恐其膏之不尽膏不尽则色味重浊矣
　　研茶
　　研茶之具以柯为杵以瓦为盆分团酌水亦皆有数上而胜雪白茶以十六水下而拣芽之水六小龙凤四大龙凤二其余皆以十二焉自十二水以上日研一团自六水而下日研三团至七团毎水研之必至于水干茶熟而后已水不干则茶不熟茶不熟则首面不匀煎试易沉故研夫尤贵于强有力者也尝谓天下之理未有不相须而成者有北苑之芽而后有龙井之水龙井之水其深不以丈尺清而且甘昼夜酌之而不竭凢茶自北苑上者皆资焉亦犹绵之于蜀江胶之于阿井讵不信然
　　造茶
　　造茶旧分四局匠者起好胜之心彼此相夸不能无遂并而为二焉故茶堂有东局西局之名茶銙有东作西作之号凢茶之初出研盆荡之欲其匀揉之欲其腻然后入圏制銙随笪过黄有方銙有花銙有大龙有小龙品色不同其名亦异故随纲系之于贡茶云
　　过黄
　　茶之过黄初入烈火焙之次过沸汤爁之凢如是者三而后宿一火至翌日遂过烟焙焉然烟焙之火不欲烈烈则面炮而色黒又不欲烟烟则香尽而味焦但取其温温而已凢火数之多寡皆视其銙之厚薄銙之厚者有十火至于十五火銙之薄者亦八火至于六火火数既足然后过汤上出色出色之后当置之密室急以扇扇之则泽自然光莹矣
　　细茶第一纲
　　龙焙贡新水芽十二水十宿火正贡三十銙创添二十銙【按建安志云头纲用社前三日进发或稍迟亦不过社后三日第二纲以后只火数足发多不过十日麤色虽于五旬内制毕却细纲贡絶以次进发第一纲拜其余不拜谓非享上之物也】
　　细茶第二纲
　　龙焙试新水芽十二水十宿火正贡一百銙创添五十銙【按建安志云数有正贡有添贡有续添正贡之外皆起于郑可简为漕日増】
　　细色第三纲
　　龙园胜雪【按建安志云龙园胜雪用十六水十二宿火白茶用十六水七宿火胜雪系惊蛰后采造茶叶稍壮故耐火白茶无培壅之力茶叶如纸故火止七宿水取其多则研夫力胜而色白至火力则但取其适然后不损真味】水芽十六水十二宿火正贡三十銙续添三十銙创添六十銙　白茶水芽十六水七宿火正贡三十銙续添十五銙创添八十銙　御苑玉芽【按建安志云自御苑玉芽下凢十四品系细色第三纲其制之也皆以十二水唯玉芽龙芽二色火止八宿盖二色茶日数比诸茶差早不敢多用火力】小芽十二水八宿火正贡一百片　万夀龙芽小芽十二水八宿火正贡一百片　上林第一【按建安志云雪英以下六品火用七宿则是茶力既强不必火太多自上林第一至啓沃承恩凢六品日子之制同故量日力以用火力大抵欲其适当不论采摘日子之浅深而水皆十二研工多则茶色白故耳】小芽十二水十宿火正贡一百銙　乙夜供清小芽十二水十宿火正贡一百銙　承平雅玩小芽十二水十宿火正贡一百銙　龙凤英华小芽十二水十宿火正贡一百銙　玉除清赏小芽十二水十宿火正贡一百銙啓沃承恩小芽十二水十宿火正贡一百銙　雪英小芽十二水七宿火正贡一百片　云叶小芽十二水七宿火正贡一百片　蜀葵小芽十二水七宿火正贡一百片　金钱小芽十二水七宿火正贡一百片　玉叶小芽十二水七宿火正贡一百片　寸金小芽十二水九宿火正贡一百銙
　　细色第四纲
　　龙园胜雪【已见前】正贡一百五十銙　无比夀芽小芽十二水十五宿火正贡五十銙创添五十銙　万春银叶小芽十二水十宿火正贡四十片创添六十片　宜年寳玉小芽十二水十二宿火正贡四十片创添六十片玉清庆云小芽十二水九宿火正贡四十片创添六
　　十片　无疆夀龙小芽十二水十五宿火正贡四十片创添六十片　玉叶长春小芽十二水七宿火正贡一百片　瑞云翔龙小芽十二水九宿火正贡一百八片长夀玉圭小芽十二水九宿火正贡二百片　兴国
　　岩銙【岩属南剑州顷遭兵火废今以北苑芽代之】中芽十二水十宿火正贡二百七十銙　香口焙銙中芽十二水十宿火正贡五百銙　上品拣芽小芽十二水十宿火正贡一百片新收拣芽中芽十二水十宿火正贡六百片
　　细色第五纲
　　太平嘉瑞小芽十二水九宿火正贡三百片　龙苑报春小芽十二水九宿火正贡六百片创添六十片　南山应瑞小芽十二水十五宿火正贡六十銙创添六十銙　兴国岩拣芽中芽十二水十宿火正贡五百一十片　兴国岩小龙中芽十二水十五宿火正贡七百五十斤　兴国岩小凤中芽十二水十五宿火正贡五十片
　　先春两色
　　太平嘉瑞【已见前】正贡二百片　长夀玉圭【已见前】正贡一百片
　　续入额四色
　　御苑玉芽【已见前】正贡一百片　万夀龙芽【已见前】正贡一百片　无比夀芽【已见前】正贡一百片　瑞云祥龙【已见前】正贡一百片
　　麤色第一纲
　　正贡　不入脑子上品拣芽小龙一千二百片【按建安志云入脑茶水湏差多研工胜则香味与茶相入不入脑茶水湏差省以其色不必白但欲火深则茶味出耳】六水十宿火　入脑子小龙七百片四水十五宿火　増添　不入脑子上品拣芽小龙一千二百片　入脑子小龙七百片　建宁府附发小龙茶八百四十斤
　　麤色第二纲
　　正贡　不入脑子上品拣芽小龙六百四十片　入脑子小龙六百七十二片　入脑子小凤一千三百四十四片四水十五宿火　入脑子大龙七百二十片二水十五宿火　入脑子大凤七百二十片二水十五宿火増添　不入脑子上品拣芽小龙一千二百片　入
　　脑子小龙七百片　建宁府附发小凤茶一千二百片
　　麤色第三纲
　　正贡　不入脑子上品拣芽小龙六百四十片　入脑子小龙六百四十四片　入脑子小凤六百七十二片入脑子大龙一千八片　入脑子大凤一千八片
　　増添　不入脑子上品拣芽小龙一千二百片　入脑子小龙七百片　建宁府附发大龙茶四百片大凤茶四百片
　　麤色第四纲
　　正贡　不入脑子上品拣芽小龙六百片　入脑子小龙三百三十六片　入脑子小凤三百三十六片　入脑子大龙一千二百四十片　入脑子大凤一千二百四十片　建宁府附发大龙茶四百片大凤茶四百片
　　麤色第五纲
　　正贡　入脑子大龙一千三百六十八片　入脑子大凤一千三百六十八片　京铤改造大龙一千六片建宁府附发大龙茶八百片大凤茶八百片
　　麤色第六纲
　　正贡　入脑子大龙一千三百六十片　入脑子大凤一千三百六十片　京铤改造大龙一千六百片　建宁府附发京铤改造大龙一千三百片
　　麤色第七纲
　　正贡　入脑子大龙一千二百四十片　入脑子大凤一千二百四十片　京铤改造大龙二千三百五十二片　建宁府附发大龙茶二百四十片大凤茶二百四十片京铤改造大龙四百八十片
　　细色五纲【按建安志云细色五纲凢四十三品形式各异其间贡新试新龙园胜雪白茶御苑玉芽此五品中水拣第一生拣次之】
　　贡新为最止后开焙十日入贡龙园胜雪为最精而建人有直四万钱之语夫茶之入贡圏以箬叶内以黄斗盛以花箱防以重篚【按建安志载防以重篚下有扃以银钥疑此脱去】花箱内外又有黄罗羃之可谓什袭之珍矣
　　麤色七纲【按建安志云麤色七纲凢五品大小龙凤并拣芽悉入脑和膏为团共四万饼即雨前茶闽中地暖谷雨前茶已老而味重】
　　拣芽以四十饼为角小龙凤以二十饼为角大龙凤以八饼为角圈以箬叶束以红缕包以红楮缄以旧绫惟拣芽俱以黄焉
　　开畬
　　草木至夏益盛故欲导生长之气以渗雨露之泽毎嵗六月兴工虗其本培其土滋蔓之草遏欝之木悉用除之政所以导生长之气而渗雨露之泽也此之谓开畬【按建安志云开畬茶园恶草毎遇夏日最烈时用众锄治杀去草根以粪茶根名曰开畬若私家开畬即夏半初秋各用工一次故私园最茂但地不及焙之胜耳】唯桐木则留焉桐木之性与茶相宜而又茶至冬则畏寒桐木望秋而先落茶至夏而畏日桐木至春而渐茂理亦然也
　　外焙
　　石门　乳吉　香口　右三焙常后北苑五七日兴工每日采茶蒸榨以过黄悉送北苑并造
　　舍人熊公慱古洽闻尝于经史之暇缉其先君所着北苑贡茶録锓诸木以垂后漕使侍讲王公得其书而悦之将命摹勒以广其传汝砺白之公曰是书纪贡事之源委与制作之更沿固要且偹矣惟水数有嬴缩火有淹亟纲次有后先品色有多寡亦不可以或阙公曰然遂摭书肆所刋修贡録曰防水曰火防宿曰某纲曰某品若干云者条列之又以其所采择制造诸説并丽于编末目曰北苑别録俾开卷之顷尽知其详亦不为无补淳熈丙午孟夏望日门生从政郎福建路转运司主管帐司赵汝砺敬书









　　北苑别録
