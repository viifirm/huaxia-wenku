　　钦定四库全书　　　　　子部九
　　异鱼图賛笺　　　　　　　谱録类三【草木禽鱼之属】提要
　　【臣】等谨案异鱼图賛笺四卷
　　国朝胡世安撰初杨慎作异鱼图賛间有自注仅标所据书名未暇备引其説世安既为之补又于崇祯庚午博采传记以为之笺徴引颇极繁冨其名实舛互者于目録之中各为驳正亦殊有辨证惟贪多嗜博挂漏转多或賛中所引而失注如赤鲤条下雾光愤世之类或自注明云据某书者而亦失注如鲂鲤条下河雒记引谚之类而前代故实絶无闗于名义者乃支离曼衍累牍不休是徴事之书非复训诂之体然其捜采典籍实为博赡故殊形诡状一一皆有以考辨其源流虽不免糅杂之讥要亦未始非识小之一助也干隆四十五年二月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀













　　异鱼图赞笺叙
　　客尝执是编而问曰用脩岂有托乎始鲲终鲸志辨化信也志京观义也附始膏以自焚之鼂志惩贿智也终离以着象之蠯志式度礼也余曰唯唯否否试类广之东方苍龙之宿虫之鳞者属焉春令虫鳞而大人之占曰众维鱼矣实维丰年岂非天地仁厚之气先于在渊见端哉圣人作则畜四灵先厪淰鲔失情之虑甚深逺矣其见于易贯以率类包不及賔信着中孚物性应感未可尽诬也序诗者曰天保以上治内采薇以下治外始于忧勤终于逸乐于是万物盛多能傋礼可告功神明而鱼丽咏焉至鱼在在藻则庆遂性而徳至渊泉三星在罶则伤无鱼而百物雕耗鱼无当于盛衰而盛衰之兆繇之奚翅感阳而陟食清而防符于君子出处之道足以引情濠梁上哉赞图者偶也笺补赞者亦偶也嗣阅笺而有感未必非偶也是编亦可以兴乎崇祯庚午仲春望秀岩隠史胡世安书
　　钦定四库全书
　　异鱼图赞笺目録　　　　明　杨慎　原本
　　巻一　　　　　　　　　　大学士胡世安笺总赞
　　鲲　一作□按尔雅郭注凡鱼之子总名鲲邢疏诗其鱼鲂鳏郑云鳏鱼子鲲鳏葢古字通用也鲁语里革曰鱼禁鲲鲕亦以鲲为鱼子也张楫广雅防【居冢切】鲲也
　　鲂鲤　尔雅埤雅尔雅翼本草诸书皆以鲂一名魾【音比】今之鳊也惟说文分释鲂赤尾鱼或从旁作鳑而赵宧光笺之曰诗鲂鱼赪尾传者以鳊训大小殊絶互详鳊笺鲂形濶而短故从方鲂体薄弱止必相傍或傍厓石渔人设房水中以羑取之故重文从旁按尔雅另标魾【音皮】大鳠小者鮡则魾似有二　李时珍云鲤鳞有十字文理故名
　　赤鲤
　　嘉鱼　或名丙穴鱼
　　蒲鱼
　　八鱼异性色
　　鱮鲋
　　鲋　古作□即今鲫字诸本皆如此惟说文赵笺云方言称土鲋此鱼坿土而浮一説即【鲫同】非是
　　鱮　诗传训鲢按鲢有黄白二种池畜之肥者黄者头大俗呼滂鲢滂者鳑之譌也鱮色白北土皆呼白鱮诸说皆云即鳙或云即鰫惟时珍以鳙另种详笺又鰫有黑鲢之说一名皁鲢
　　鳟　一名赤眼鱼
　　鲫鱼　说文作以其背隆起如剑脊故从脊互见鲋释又一种防鱼似鲫而味殊功异
　　鮆鱼　说文饮而不食刀鱼也赵笺江南在在有之海出者佳而孕子江出大而不孕湖出有大小二种并味薄不珍　一名鲚鱼一名鮤鱼一名鱴鱽一名鱽鱼一名鰽【音遒亦作鮂】鱼一名望鱼按赞止标山海经而未及其状也又尔雅鮂黒鰦
　　鲈鱼　松人名四腮鱼
　　鱏鳇　释名鱏一名鲟鱼一名王鲔一名碧鱼今辽东名竒里玛亦通作防或作淫传曰伯牙鼔琴淫鱼出听是也　鳇一作鱑释名鳣鱼一名黄鱼一名蜡鱼一名玊版鱼异物志含光鱼按二鱼相属而殊产不得混作一物
　　洄鱼　一名鳠鱼尔雅郭注似鮎而大白色邢疏大者别名魾小者别名鮡也陶宏景云鳠似鳀而大鮠似鳀而色黄韩保升云口腹俱大者名鳠背青口小者名鮎背黄腹白者名鮠二说岂尽耳食而时珍又别据以俱驳之按说文鳢训鳠训鳢
　　时鱼　一作鲥说文长笺引吕览东海之鲕云或作鲥
　　鮧鱼　一作鳀一名鰋一名鮎说文训大鮎
　　鳀
　　鲎【音后】鱼
　　防鯺
　　郎君子鮝　按此当入海错不应附此
　　防　此鰽字之误亦当附鮆
　　鳄　二赞鳄仝
　　防　二赞音敷沛本草海豚鱼一名海猪生江中者名江豚或名江猪或名水猪一名鱀鱼一名馋鱼
　　鱼舅　一名当互
　　弓鱼
　　鱼　疑鱊儿鱼
　　卷二
　　鲮鱼　一名鲮鲤一名龙鲤一名石鲮鱼一名穿山甲尔雅翼又名鲮豸以居土穴葢兽之类非鱼属也特其鳞色相若耳天问鲮鱼何所栁对鳞鱼人貌迩列姑射栁径以鲮作陵鱼矣释引山海经所谓西海中近列姑射山有陵鱼人面人手鱼身见则风涛起者耳非此物
　　劲防　按本草防即鲛鱼今标劲防岂南越另有此一种耶但洞腹养子之说则一也其字鹊错二音
　　石首鱼　岭表録名石头鱼拾遗録名鳘鱼浙志名江鱼临海志名黄花鱼或以鯼即此鱼而本草分标别有一种鳌鱼亦同冐鳘名者非一类又石首亦有黄鱼之称
　　石首化鳬
　　比目鱼　一名鲽一名鳒一名魪一名魼一名鞋底鱼一名婢簁一名奴屩一名版鱼一名箬叶鱼
　　王余　诸说以即比目单片虽相沿已乆不如尔雅翼本草纲目分标较覈
　　鰕鱼　山海经名人鱼尔雅一名魵蜀人名魶【音纳】秦人名鳎【音塔与比目音蝶异】拾遗名鲵鱼与海中鲸雌同名异物
　　鳛鳛鱼　防亦鳛名
　　文魮　二赞一名鴽鮆
　　飞鱼　文鳐亦有此名
　　王鲔　即鱏详前并笺
　　丹鱼
　　防鱼
　　望鱼　详鮆释
　　鲛　二赞一名沙鱼【同鲨】一名防鱼一名鳆鱼与石决明同名而异物一名溜鱼尚有多名详笺或曰本名驳【音駮】讹作鲛按防鲛沙鱼诸说多通系之
　　龙鱼　二赞一名龙鲤又混鲛名
　　乌鱼　即鳢说文训鳠也一名蠡鱼一名黒鳢一名鳢一名乌鳢一名鲖鱼邢疏即今防也一名文鱼又名鲣俗呼火柴头鱼苏颂图经引毛诗注谓鳢即鲩误矣
　　琼鱼
　　石桂鱼　即鳜鱼一名罽鱼一名水豚又有鮰称又小鱼亦有鳜名见王余与鮬笺
　　横公鱼　一作黄公鱼
　　卷三
　　发鱼
　　琵琶鱼
　　含光鱼　即鳣详鳇释并笺
　　鱼　防之譌
　　婢屣奴屩　即比目鱼
　　石班鱼
　　戴星鱼
　　防鱼　即鲳鱼
　　防鱼　文字集畧亦作鰶【祭制二音】又鮆亦冒防名鳏鱼　见防笺
　　何罗鱼
　　鰅鱼
　　鮯鱼　山海经名鮯鮯【古沓切】
　　防魵鲈鱳　按说文鲈当是防□之譌防【居六切】魵【符分切训出薉邪头国头】防【即古切】鯄【博葢切】鱳【卢各切】
　　鲕　互见鲥释
　　鰸
　　乌鲗　三赞一作乌贼一作乌则一名墨鱼一名缆鱼盐干者名明鮝淡干者名脯鮝
　　鳗鲡　一名白鱓一名蛇鱼干者名风鳗又一种海鳗鲡亦名慈鳗鲡亦名狗鱼原二字合呼一说粉色者鳗苍无粉者鲡
　　青鱼　亦作鲭鱼书云即草鱼之青者
　　　此字说文训蚌也兵永切赞引石鼓文当作□与鯾鳊同旧皆训即鲂惟赵笺云鯾鲂形似体薄而广鯾大者五六斤鲂不盈铢两雄鲂鳞有五色鯾惟缥白而已诗传以鯾训鲂方犹鲢鱮之误大抵物非亲炙即母曼训
　　竹头防鱼
　　鮬　音步说文即鯜本草即防
　　防　即黄颡鱼古名黄鲿鱼诗注名黄颊鱼【与鳡同此名】食疗作黄頼鱼亦无鳞不益人一名防一名防防颡颊以形鲿以味央轧以声也今人析而呼黄防黄防或以陆机作黄扬讹按诗古文鱼丽于罶扬鲨说文训鲿扬也说苑投纶错饵迎而吸之者阳桥也则扬之呼亦古矣
　　沙鱼　尔雅作鲨一名鮀郭注今吹沙小鱼一名沙沟鱼一名沙鰛【音问】一名阿浪鱼
　　鱓鱼　异苑作黄防
　　芦防
　　鱼
　　鱀　即防防
　　海防　详尔雅翼埤雅小者名泥防一名鳛
　　鲸　　三赞古作防或作
　　卷四
　　
　　鼊　一作蚼本草纲目即蠵龟一名嘴【音兹夷】一名灵蠵一名灵龟一名屃屭【音戏备】杂俎作系臂者非或云大者为蟕蠵屃屭小者鼊甚通
　　海月　本草拾遗另标纲目释名即作江珧
　　海镜　二赞又名镜鱼
　　陵龙
　　山蠵　互详鼊释按诸説则秦龟是山龟蟕蠵是泽龟与
　　水蠵
　　海蛤　李时珍云海蛤者诸蛤烂殻之总称不尃指一蛤也旧本一名魁蛤则又指是一物矣允宜正之不得以万赞拘也
　　江瑶柱　二赞本草以即海月
　　紫紶　一名紫虈【音枵】余名见笺
　　石决明　赞即作鳆李时珍云陶作紫贝雷氏具真珠牡杨倞注荀作龟脚皆非惟鳆是一种二类故功用相同详本草殻名千里光
　　东海夫人　菜名淡以味殻以形夫人以似也海牛　诗义疏名鱼貍鱼之大而有力者又亦有力鱼
　　大蟹
　　彭螖
　　沙狗
　　拥劒
　　招潮
　　倚望
　　石蜠　蜂江　芦虎
　　车螯
　　蛎房
　　蚶子　蚶亦作魽一名魁蛤一名伏老余名详笺广人又谓之蜜丁名医别録作活东误活东蝌蚪也见尔雅笺附二赞
　　贝　一名贝齿一名白贝一名海别有紫贝又文贝又名砑螺者珂名马轲螺又名珬【音恤】者徐衷作马珂通典云老雕入海为珬即轲也皆贝类本草分列之笺附二赞
　　蚌　原一赞今补郭赞列前
　　螺　又拾遗海蠃图经名流螺交州记名假猪螺厣【音掩】名甲香
　　蜃　按雉化者是车螯之蜃气成楼台者是蛟类之蜃如赞径作一物矣
　　蠯　品脾排三音一名马刀一名马蛤一名齐蛤一名蜌一名蝏防【音亭品】一名单【音善】母一名【音掣】岸

　　异鱼图赞笺目録
　　钦定四库全书
　　异鱼图赞笺卷一　　　　明　杨慎　原本
　　大学士胡世安笺
　　总赞
　　鱼之为字燕尾相似水虫之中实繁厥类鳞鬛风涛抑龙之次百种千名研桑莫记图赞所取亦祗以异鳞物说文□水虫也象形鱼尾与燕相似故□作四非火非炙鱼部凡一百有三始防终鯜　淮南子鳞虫三百六十而神龙为之长又云介鳞生蛟龙蛟龙生鲲鲲生鲠鲠生建邪建邪生庶鱼凡鳞者生于庶鱼介墰生龙先龙先生鼋鼋生灵灵生庶凡介者生于庶注介鳞鳞之先介墰介之先也按段成式以为魭此盖鱼之始也　符子观于龙门有鱼奋鳞鼔鬐登乎龙门而为龙以实应也神农书龙八十一鳞具九九之数鲤三十六鳞具
　　六六之数乾坤之用也鲤为鱼王故尔雅释鱼以冠篇
　　鲲
　　鲲本鱼子细如蚕茸庄周寓言鲲化为鹏譬彼诗颂雕育桃虫千古言诠谁发其防
　　庄子北溟有鱼其名为鲲鲲之大不知其几千里此寓言也按内则卵酱卵音鲲国语鱼禁鲲鲕皆以鲲为鱼子至小之物庄子乃以至小为至大便是滑稽之开端后人不得其意晋江逌诗巨鼇戴蓬莱大鲲运天池倐忽云雨兴俯仰三洲移孙放诗巨细同工焉物化无常归脩鲲解长鳞鹏起扇云飞抚翼抟积风仰凌垂大翚皆不得其言诠也虽郭象之奥沉思亦误况司马彪辈乎后世禅宗衲子却得其意故有毛兔角石女懐胎一口吸尽西江水新罗日午打三更之偈亦可信以为实事耶余尝谓天地乃一大戯塲典籍乃古今大剧本千载而下不得其解皆矮人观塲也元儒南充范无隠有是説而余推衍之【升庵原注】载按字书亦巨鱼鱼子并注应两存之
　　鲂鲤
　　伊雒鲂鲤天下最美伊雒鲤鲂贵于牛羊雒口黄鱼天下不如【河雒记引谚】
　　里语雒鲤伊鲂贵于牛羊言雒水浑深宜鲤伊水清浅宜鲂也又曰居就粮梁水鲂今辽东梁水之鲂特肥而厚　汝坟注鲂身广而薄少力细鳞尾白广州记广而肥甜鱼之美者也埤雅云鲂一名魾今之青鳊细鳞缩项濶腹鱼之美者然弱鱼也其广方其厚褊故一曰鲂一曰鳊尔雅翼説苑阳昼曰夫投纶错饵迎而吸之者阳鱎也其为鱼也薄而不美若亡若存若食若不食者鲂也其为鱼也博而味厚今网罟者乃以鲂易取岂难于钓而易于网耶诗称鲂鱼赪尾説者以鱼劳则尾赤左传如鱼竀尾衡流而方羊裔焉郑氏以鱼肥则尾赤二説虽不同然鱼肥则不耐劳不耐劳则易赤以鲂言之其体博大而肥不能运其尾加之以衡流则其劳甚矣宜其尾之赪也林日瑞渔书海鲂身扁而博缩头穹脊两傍似翼上青而腹白有尾长似牛尾肉无细骨尾中有刺捕者多为所蛰尚有黄鲂黒鲂燕鲂味佳而无尾锦鲂皮有硬珠似沙皮可以饰剑又一种名金丝鲂出自闽福宁肉有丝如金色味甚佳毛诗所云皆河产也与海产不伦　神农书鲤最为鱼之主今人以盘水养之虽困鳞不反白盖徤鱼也续博物志鲤鱼大小并三十六鳞杂俎亦云鳞一道每鳞有小黑大者皆三十六鳞古语云五尺之鲤与一寸之鲤大小虽殊而鳞之数等是也述异记鲤鱼满三百六十蛟龙辄率而飞去一年置一神守之则不去矣神也陶朱公曰以六畆地为池池中有九洲则周绕无
　　穷自谓江湖也求懐子鲤鱼三赤【尺仝】者二十头牡鲤鱼三赤者四头以二月上庚日内【纳仝】池中令水无声鱼必佳【一作生】所以养鲤者鲤不相食易长也至四月内一神守六月内二神守八月内三神守神守者鼈也内之则鱼不飞去至来年二月可得一赤者一万五千二赤者四万五千三赤者万枚直五千可得榆荚一年二十五万又明年一赤者十万二赤者五万三赤者五万四赤者四万畱二赤者二千为种余可得榆荚五百十五万至来年不可胜计也九洲八谷谷上立水二赤谷中立水六赤　宋费枢钓矶立谈云鲤一名穉龙
　　赤鲤
　　雾光愤世自投卢川卢川水伯赤鲤送旃易名琴髙化形而仙至今光清泠之渊
　　事见符子及吴地记画图有水仙乘赤鲤者即其人按列仙传及一统志琴髙赵人【一云泾县】为宋康王舍人善鼓琴行彭涓之术浮防冀涿间二百余年后入砀水中取龙子与诸弟子期曰当洁斋待我于水傍果乗赤鲤来坐畱一月复入水去魏都赋琴髙入水而不濡时乘赤鲤而周旋陶景云鲤为诸鱼之长形既可爱又能神变乃至飞越江湖所以仙人琴髙乘之也　崔豹云交州人呼赤鲤为驹白鲤为白骥黄鲤为黄骓杂俎唐律鲤号赤鯶公　博异记王昌龄误投金错刀水中忽有赤鲤入舟剖腹得刀　又述异记江隂北有子英庙子英即野人也善入水捕鱼得一赤鲤将着家池中养之后长径一丈有角翅谓子英曰我迎汝身汝上我背遂升于天为神仙晋时人　一种通身红如金曰金鲤一种尾如鳬或三岐或两岐曰金鳬鱼宋髙宗养之池中寘水银其下者也时金元昌而翫以为乐悖矣
　　嘉鱼
　　南有嘉鱼出于丙穴黄河鮇鱼佳味相颉最宜为脡鬲以蕉叶不尔脂腴将滴火灭
　　诗南有嘉鱼烝然罩罩杂见水经蜀都赋任豫益州记樊绰云南记博物志丙穴穴向丙也余东序録谓丙日嘉鱼出穴河阳称鮇鱼言味美也按蜀志成都诸县皆有细鳞似鳟俗谓拙鱼言性钝也夔府达州东北明通废县井峡中凡十穴皆产嘉鱼春社前即出穴秋社即归其出也止于巴渠龙滩首有黑谓照映星象相感而成长身细鳞肉白如玉其味自咸盖食鹻泉也他如开县石门山盘头洞梁山县栢枝山下雅州城南皆产皆丙穴又沔县大景山与小景山相连有穴方圆三丈余其口向丙有水潜流二三月有鱼长八九寸从穴中出公孙述传蜀有鱼盐两穴利注汉中二鱼穴常以三月取之穴口向丙食乳水味美食之令人肥健悦泽故名埤雅嘉鱼鲤质鳟鳞肌肉甚美食乳泉出丙穴　鮇鱼出黄河口东山经诸钩山广圆百里多寐鱼按寐即鮇音味嘉鱼类也　范成大桂海虞衡志嘉鱼状如小鲥鱼多脂味极腴美出梧州大山人作鲊饷逺　刘恂岭表録异苍梧戎县江水日出嘉鱼肥美众鱼所莫及每炙食以芭蕉隔火恐脂滴火灭也又可作脡　浔州贵县西有嘉鱼井泉通江中中有嘉鱼临水观之厯厯可数　録异记嘉鱼防鱼也形如鳟人以芭蕉隔火炙之肥美莫及宋祁方物赞云南有丙穴厥产嘉鱼鲤质鳟鳞为味珍腴
　　蒲鱼
　　蜀有蒲鱼其形如粥出于郫县蒲村之麓【魏武帝四时食制】或曰鱼今广州亦曰蒲鱼杜诗鱼知丙穴繇来美酒忆郫筒不用沽注引沔南丙穴沔去郫千里不应逺取盖即此鱼也其鱼亦出于穴韩诗蒲鱼尾如蛇口眼不相营
　　八鱼异性色
　　鰋偃鲤俯鳢圆鲂方防青鯶赤鳗白鲿黄【陆佃】
　　说文鰋大鮎本作鮧亦作鮷偃额两目上陈额大尾小身滑无鳞一云白额鱼性好偃或云匽训匿鮎善自藏以避网罟故从匽鱼丽注鲢也　鲤赤鳞浮泳水中首俛于尾或作防鯟按篇海防牌皮二音黑鲤鯟音东似鲤　鳢鲖也尔雅翼鳢鱼圆长斑有七作北斗象夜则仰首向北拱之即今黑鲡　鲂缩项穹脊细鳞博腹其味腴其色青白以体方故名　防大青鱼详后青鱼笺　鯶似鳟而大色赤一曰惟鯶鱼良其口濶而盆首似鲤而身圆食草而易长谓之草鱼尔雅翼作鲩按本草鲩【音患】鱼一名鰀【音缓】鱼一名草鱼郭璞作鯶其性舒缓故有鰀名因食草又有草名李时珍云形长身圆肉厚而松状类青鱼又有青鲩白鲩二种白者味胜商人多防之　鳗似鳝无鳞甲腹下白背青色有雄无雌以影漫鳢而生子故名亦作□广韵鳗鳗鯠一物耳　诗注鲿鯣也今黄颊鱼似燕头鱼身形厚而长大颊骨正黄鱼之大而有力解飞者释名黄颡鱼续博物志食黄颡鱼后饮荆芥汤必死一名合黄旧説此鱼胆春夏近下秋冬近上
　　鱮鲋
　　清捡出佳鱮浊捡出好鲋美珍于常味取以二月初【水经注】
　　一统志沔县度水有二源曰清捡浊捡在今阳平关清水出鱮鱼浊水出鲋鱼味皆美常以二八月取之李时珍云酒之美者曰鱼之美者曰鱮陆佃云
　　好羣行相与也故名鱮相连也故名鲢传云鱼属连行是已　博雅鱃鱼名鲋鱮按南山经旄山苍体之水出焉西注于展水中多鱃鱼【注今鰕防】其状如鲤而大首食者不疣又钦山师水出焉太山钩水出焉北注劳水中皆多鱃
　　鲋
　　洞庭之鲋出于江渂【即岷或作汶】宏【一作红】腴青颅朱尾碧鳞【刘邵七华节文】
　　鲋一名吕子曰鱼之美者洞庭之鲋其鱼肉厚味美性不食钓本草云即鲫色黑而体促腹大而脊隆所在池沼皆有之埤雅此鱼旅行吹沫如星以相即曰鲫以相附曰鲋易井谷射鲋少牢馈食曰鱼用鲋十有五而俎月十五日而盈也盖美鲋也　神异经东南海中有温湖鲋鱼生焉食之宜暑而避风寒养鱼经有土附之鱼似黑鲤而短小附土而行不似他鱼浮水故名京口録首大而身小谓之吐　雨航杂録吐哺鱼名土附以其附土而行也或曰食物嚼而吐之故名未审一种否
　　鱮
　　缗调饵芳可获鱮鱼网鱼得鱮不如噉茹或名曰鳙其性慵如【説苑子贱语又古谚】
　　埤雅鱮性亦旅行故制字从与释名亦称鲢失水即死弱鱼也亦作魣敝笱注谓似鲂厚而头大李时珍云状似鳙而头小形扁细鳞肥腹其色最白故西征赋云华鲂跃鳞素鱮鬐　六韬缗隆饵重则嘉鱼食之缗调饵芳则庸鱼食之庸鱼鳙也似鳟而黑大首性慵弱不健鱼之不美者故有不如啖茹之谚一説鲩食草鱮食鲩矢故以为不美然诗称孔乐韩土川泽訏訏鲂鱮甫甫则昔人美之矣　说文鳙本作鰫一名鱮幽州曰胡鳙按本草鳙一名鱃鱼中之下品盖庸常以供羞食者故名郑作溶鱼李时珍云状似鲢而色黑其头最大有至四五十斤味亚于鲢鲢之美在腹鳙之美在头或以鲢鳙一物误矣首之大小色之黑白大不相侔又按释名鰫鱼似牛音如豕目旁有骨食之鲠人不可出曰乙惟东海鰫鱼有之非尔雅鱼肠曰乙也据二説则鳙鰫俱非鱮岂有另种同名者耶
　　鳟
　　巩雒之鳟割以为分芒析缕细乱蛮足【张平子七问节文】尔雅鮅鳟注赤目鱼似鯶而小多独行故从尊此鱼处处有之赤脉贯瞳身圆而长鳞细于鯶青质赤章好食螺蚌善于遁网者是矣　养鱼经有难长之秧曰猛艘其首黄色曰螺师青以其食螺师也故名尔雅翼鳟鱼食螺蚌是也其口尖期年而鼻窍始通不得通则死长至尺许乃易大　诗九罭之鱼鳟鲂盖鳟员鲂方君子道以员内义以方外周公之徳具焉故诗以取喻
　　鲫鱼
　　滇池鲫鱼冬月可荐中含腴白号水母线北客乍餐以为面缆【樊绰】
　　甫夷志舎地有鲫鱼大者重五斤西洱河及滇池冬月多鲫鱼　孟诜云鲫鱼平胃气调中益五藏和莼作羮食良又鲫鱼状颇同味则有殊防是栉化鲫是稷米所化其鱼腹上犹有米色宽大者是鲫背髙腹狭小者防功稍不及鲫按米化之说恐不尽然李时珍云鲫喜猥泥不食杂物故能补胃冬月肉厚子多其味尤美丹溪云诸鱼属火独鲫鱼属土有调胃实肠之功但多食亦能动火　神异经浔阳青林湖鲫大者二尺余小者满尺食之肥美可止寒热又东南海内祖洲上有恒湖鲫长八尺食之宜暑而避风　志安福蜜湖产鲫味甘如蜜奉化出青鲫佳石门青阳浑出石鲫鱼又有重唇鱼双鳞鱼皆鲫类竒品也又滁州成濠出风鲫甚巨　范蠡种鱼经以竹刀剖活鲫入水银少许同水滓油菜裹之和拌纳鱼腹中再以菜裹鱼县空处四十九日取河水一盆用鱼腹中子一二粒置中以物盖之少时一粒即成一鱼
　　鮆鱼
　　浮玉之山北望具区苕水出焉中多鮆鱼胡蝶所化鮤鱴长须
　　山海经浮玉山北望具区苕水出于其隂中多鮆鱼又汾水多魮鱼状如鯈而赤鳞其音如叱食之不骄尾有毒按汾产似另种　尔雅鮤鱴刀注鮆鱼苏子瞻知有江南风物否桃花流水鮆鱼肥注狭薄长须太湖中饶　黄省曾养鱼经鮆狭薄而首大长者盈尺俗呼刀鲚初春出于湖　冯元成雨航杂録鮆刀鱼一名魮与石首鱼皆以三月八日出文选所谓鯼魮顺时而往还是也子多而肥腹皆似刀夏初曝干可以致逺又名防　李时珍云即鲚生江湖中三月始出状如削木片亦如长薄尖刀形细鳞白色吻上有二硬须腮下有长鬛如麦芒腹下有硬角刺快利若刀腹后近尾有短鬛肉中多细刺煎炙或作鲊鱐皆美烹煮不如淮南子鮆鱼饮而不食鳣鲔食而不饮　岭表録异尝有人浮南海泊于孤岸忽有一物如蒲帆飞过海将近舟舟人竞以物击之如帆者尽碎坠舟上视之乃蛱蝶也去其翅足秤之得肉八十斤啖之肥美如鱼盖此蝶将入水化鱼也胡蝶化鱼此一证
　　鲈鱼
　　鲈鱼肉白如雪不腥东南佳味四腮独称金虀玉脍擅美宁馨
　　吴都鲈鱼脍八九月霜下时收鲈三尺以下劈作鲙浸洗布包沥水干置盘内取香柔花叶相间切葱和鲙拌令匀霜鲙肉白如雪且不腥名金虀玉鲙松江志华亭谷有水萦绕百余里乃长泖之异名出鲈鱼按鲈出松江者独四腮隋炀帝谓金虀玉脍东南佳味亦见拾遗记　养鱼经鲈鱼四腮巨口而细鳞非江海之产则三腮金谷园记秋中繇海而入江可以作鲙京口録有二种曰脆鲈曰烂鲈闽志鲈身有黑文按黑色曰卢此鱼白质黑章故名李时珍云出以四五月长仅数寸状似鳜
　　鱏鳇
　　鱏鳇逆流不过鎻江【在叙州】滩崩秭归【癸卯年事】又隔巫阳鱼官空设玉板不尝
　　鱏鲟防仝养鱼经江海之产有鲟鳇之鱼其长丈余鼻端有肉骨四分身之一两颊之肉谓之鹿头可以为鲊京口録云是两种鲟肉色白鳇肉色黄广州谓之鲟龙之鱼云类龙而无角按释名鱏王鲔也硕人注鳣鱼似龙黄色鋭头口在颔下背上腹下皆有甲大者千余斤鲔似鳣而小黑青色　陈藏器云鲟鱼味甘平无毒主益气补虚令人肥健生江中背如龙长一二丈鼻上肉作脯名鹿头一名鹿肉补虚下气子如小豆食之肥美杀腹内小虫　续博物志鳣无鳞长鼻软骨俗谓玉板江东呼黄鱼南越志防属长数丈而骨可啖似黄防而长其鱼大如五斗奁每三月中从河上于孟津捕之黄肥堪作鲊　黄衷海语鳇有二种常鳇类鲥鱼而小河海皆产也海鳇身首差短嵗二八月羣至数百腾于沙屿移时化为鸟俗呼火鸠是也海濵居民其上也噪而惊之化者才十五鳞鬛全不开者不全化矣居人羞者市者濒海皆足【按鳣释名黄鱼大者曰王鳣一名蜡鱼一名玉板鱼详后鳇鱼含光二笺】
　　洄鱼
　　河豚药人时鱼多骨兼此二美而无两毒粉红雪白洄鱼堪録西施乳防水羊胛熟
　　释名鮠即鮰李时珍云鮠生江淮间无鳞甲亦鲟属也头尾身鬐俱似鲟状惟鼻短尔口目亦在颔下骨不柔脆腹似鮎鱼背有肉鬐尾有岐北人呼鳠南人呼鮠并与鮰音相近今通称鮰而鳠鮠之名不彰矣其名者鳠音之转秦人谓其发癞又称防鱼　渔书一云鮠鱼生海中大如石首不腥作脍如雪隋吴都进鮠鱼脍取快日曝干瓶盛临时以布裹水浸用与祁脍无异　补笔谈一卷内载河豚鮠回规之辨甚详海语云河豚出于江湖者皆不盈尺海中大者如豕腹杂红黄文采可玩常鱼率顺水而逰此则旋回戯跃喷沫之声乌乌如训狐舶人闻其声知其下有河豚也以小絙系义镖掷而获之有重数十斤者　李时珍云河豚状如科斗大者尺余背色青白有黄缕文无鳞无腮无胆腹下白而不光率以三头相从为一部彼人春月甚贵之尤重其乳原有二种色淡黑有文点者名斑鱼毒最甚陶览云河豚鱼虽小而獭及大鱼不敢啖之王充论衡云万物含太阳火气而生者皆有毒在鱼则鲑与防故鲑肝死人防螫人　谈乘水咸淡之交出河豚怒气满腹腹中之膟曰西施乳博雅云鯸防鲀也触物即怒鲀即豚按唐平曽献李固鯸鮧赋言此鱼触物而怒翻身上波録异记鯸鮧鱼文斑如虎俗云煑之不熟食者必死饶州有吴生因误伤妻成讼举族惧有明刑之辱饷以生鯸鮧如是数四竟不能害益加充悦俄防赦嗣繁衍以夀终　雨航杂録黄驹即鱼俗所谓河豚也一名鲑一名嗔一名鮠一名防夷一名鯸鲐其肝最毒独眼者尤甚海上人得之去其头尾用橄榄甘蔗煑之然初出时可食至后则其毒尤甚谚曰芦青长一尺不与河豚作主客予乡春时延客不得此为不敬然亦有食而死者或曰煑熟则无患多食亦发厚生者所当慎乐清人名乌狼膏　陈藏器云鱼肝及子有大毒入口烂舌入腹烂肠肉小毒人亦食之煑之不可近铛当以物悬之一名鹕夷鱼以物触之即嗔腹如气毬亦名嗔鱼腹白背有赤道如印其目得合与诸鱼不同海中者大毒江中者次之　养鱼经河豚目能开阖能作声鳞中之毒品也凡烹调腹之子目之精脊之血必尽弃之洎二皮肉肝之有斑眼之赤肝之独包钳之一异具不可食中毒者水调槐花末或龙脑水或橄防子皆可解反荆芥等风药服风药而食之者死物类相感志以荆芥煑其子如芡大易荆芥再煮至复小乃可食又有斑鱼似河豚而小食者虽无恙然亦其种类【时珍以毒更甚】　洄鱼一名水底羊东坡有洄鱼诗
　　时鱼
　　时鱼似鲂厥味肥媺品髙江东价百鳣鲔界江而西谓之瘟鱼弃而不饵
　　养鱼经鲥鱼盛于四月鲜白如银其味甘美多骨而速腐广州谓之三黧之鱼闽志大者长数尺春末有之　李时珍云鲥形秀而扁似鲂而长肉白中多细刺如毛何景明称其银鳞细骨彭渊材恨其美而多刺也大者不过三尺腹下有三角硬鳞如甲其肪亦在鳞甲中自甚惜之其性浮防渔人以丝网沉水数寸取之一丝罣鳞即不复动才出水即死且易馁败袁达禽虫述云鲥鱼罥网而不动护其鳞也不宜烹煑惟以笋苋芹荻之属连鳞煑蒸食乃佳亦可糟藏之鳞与他鱼不同石灰水浸过晒干层层起之以作女人花钿甚良　雨航杂録箭鱼即鲥鱼也腹下细骨如箭簇首夏以时至而名本朝甚贵之本草称其补虚劳稍发疳痼肋似箭而小　武林遗事每嵗五月富春江上时鱼最盛人捕之移时百里达于城市或云此鱼自汉江来非富春产富春上下非夏无此人以是竒之　按孙愐云时鱼出江东今江中皆有而江东独甚应天府以充贡每四月鲚鱼出后即出云从海泝上人甚珍之惟江以西呼作瘟鱼畏而不食
　　鮧鱼
　　鮧鱼偃额两目上陈头大尾小身滑无鳞或名曰鮎粘滑是因【尔雅翼】
　　释名鮧一名鰋又名鮎无鳞大首偃额大口大腹鮠身鳢尾有齿有胃有须者是矣生流水者色青白生止水者色青黄大者亦至三四十斤赤目赤须无腮者杀人　説文训鮀即鮎按鮎粘滑无鳞韩保升谓口腹俱大者曰鳠背青口小名鮡背黄腹白名鮠江东通呼作鮧其字亦作鮷鳀李时珍云凡食鮎鮠先割翅下悬之则涎自流尽不粘滑也　衍义云鮧鱼形少类獭有四足腹重坠如囊身防紫色尝剖之中有三小蟹又有四五小石块如指面许小鱼五七枚然无鳞与鮎鮠相类今未见用者按此似名同而种别
　　鳀【音题】
　　鱼有名鳔【匹妙切】亦号为鳀化而为人曾谒仲尼鬛防鳞甲由也仆之陈蔡之厄天济圣饥【冲波传】
　　云名鳔者疑承本草鱁鮧注而譌之也盖鱁鮧释名鳔陈藏器音逐题乃鱼白而李时珍音逐夷云音题乃鮎也大观本草鱁鮧作鱁鳀　养鱼经鳀大首方口背青黑而无鳞是多涎　按传孔子厄于陈蔡夜有一人长九尺皁衣髙冠咤声动左右子路出与战相搏乆之孔子曰何不探其腮如其言仆于地乃一大鳀鱼也孔子曰此物胡为来哉吾闻物老则羣精依之凡六畜之物皆能为怪故谓之五酉【一作酋】五行之方皆有其物酉者老也物老则为怪杀之则已鲎【音蔲】鱼
　　鲎形如帆与便面同厥足二六雌常负雄渔人取之必得其双子如麻子南酱是供
　　尔雅翼形如恵文亦如便面恵文者秦汉以来武冠也便面古扇也背黑而穹张敞所用以拊马者今号温凉扇大率鲎善风故其音如也其雌负雄虽风涛终不解故号鲎媚失防则不能独活腹中子无数如麻子大或云亦罅裂而生未知其审　杂俎鲎雌常负防而行渔者必得其双南人列肆卖之防者少肉【埤雅云雄多肉】旧说过海辄相负于背髙尺余如帆乘风防行今殻上一物髙七八寸如石珊瑚俗呼鲎帆成式荆州得一枚　王敬美闽部疏鲎之为物介而中坼厥血蔚蓝熟之纯白尾鋭而长触之能刺防而置地其行郭索雌常负雄触笱而逝或得其雄雌亦就毙濒海诸郡以鲎皮代杓嵗省铜千余斤　李时珍云鲎广尺余其甲莹滑青黑色背骨眼眼在背上口在腹下头如蜣蜋足似蟹在腹两旁殻入香中能发香气脂烧之可集鼠南人以其肉作鲊酱小者名鬼鲎食之害人　雨航杂録鲎形如覆釜大如车青褐色其血碧口足皆在覆釜下足有十二长五六寸尾劲而尖长二三尺有刺三棱如防茎能触伤人尾中有珠如粟色黄雄小雌大置之水中雄者浮雌者沉南人或带其珠或磨饮之云利市殻坚硬腰间横文一线软可屈折每一屈一行牝常负牡牝牡相随牝者背有目牡者则无牝去则牡死故海上称妇女健壮家者作鲎是物在海羣行辄相积于背髙尺余人呼鲎帆其众如牌筏名鲎簰东夷取其殻作冠次于白角尾作小如意子如麻子温人取以为酱甚美　续博物志鲎皮殻坚鋭然性畏蚊蚊小螫之辄毙埤雅尾烧之可辟蚊暴之日中往往无恙隙光射之即死其藏伏沙上亦辄飞跃常逺行迹数步如兔摆踪足似蟹腹中有子如粟而大中醢　谢肇淛五杂组云唐皮日休以鲎鱼殻为樽涩峰齾角内外黄谓之诃陵樽好竒之甚闽人以为杓入沸汤中甚便不闻可作樽也　海味索隠鲎笺形如覆釜色如绀碧血如蔚蓝尾如秃防负如浮图行如屈折眼窍于背足攅于腹珠缀于肋乘风曰帆聫逰曰筏伏雌曰媚竒形异状莫详其说　林日瑞渔书云鲎鱼殻如箕雌者腹中子如黍米可数升尾如鎗长二尺余身分两截下截里面有叶如册叶然呼为鲎册两傍有刺其身肉口腹足螯俱在上截足尽处有二小佩状似刀鲜食作醢并佳四五月间多蠡史曰古人视鸱制柁视鲎制帆以余论文事武僃俱焉身披甲胄尾常带锋左右有刀足如列防非武备乎腹满珠玑腰带书册非文具乎雄雌相随不以变故易节更足以风另一种名黄鲎能杀人又不可不辨
　　防鯺
　　鱼有防鯺一头数尾有脚如蚕食之肥美
　　玉篇此鱼一头数尾长二三尺左右有脚状如蚕可食
　　郎君子鮝【应入海错部】
　　郎君子鮝雄雌相杂置之醋盂逡巡便合下卵如粟顷刻廿卅善治产难诞生如达
　　本草名郎君子元文类作郎君子鮝主治妇人难产手握之便生极騐　唐李珣云郎君子生南海有雌雄状似杏仁青碧色欲騐真假口内含热放醋中雌雄相逐逡巡便合下卵如粟状者真也亦难得之物顾玠海槎録相思子状如螺中实如石大如豆藏
　　箧笥积嵗不壊若置醋中即盘旋不已此即郎君子又宋周公谨云长生螺置之醋中则活
　　防鱼【当附鮆后】
　　潜有防【当作鰽】鱼飞有【当作】鸟同是一物互为形表鸟藏鱼出变化莫晓
　　按防音崩音孟其字亦作鯍周雒曰鲔蜀曰防防此赞的是鰽字之误释名鲚一名鰽【广韵鰽】音遒亦作鮂音啾此鱼鸟所化顶上有细骨如禽毛　异物志鰽鱼初夏从海中泝流而上长尺余腹下如刀肉中细骨如鸟毛云是鸟所化故腹内尚有鸟肾二枚其鸟白色如鹥羣飞至夏鸟藏鱼出变化无疑
　　鳄
　　鳄似蜥蜴一卵百子或如白虺或成苍兕喙余三尺长尾利齿岸棹渇虎人肉为胏造化至仁胡为育此感应经云闻广州人说鳄鱼能陆追牛马水中覆舟杀人值则不敢触有如此畏惧其一孕生卵数百于陆地及其成形则有虵有有鼈有鱼有鼍有蛟凡数十类及其被人捕取宰杀之其灵能作雷电风雨此殆神物　岭表録异鳄鱼其身土黄色有四足修尾形如鼍而举止趫疾口森锯齿往往害人南中鹿多畏惧此物鹿走崖岸之上羣鳄嘷叫其下鹿必怖惧落崖多为鳄所得亦物之相慑伏也故太尉相国李徳裕贬官潮州经鳄鱼滩损壊舟船平生寳玩古书图画一时沉失遂召舶上昆仑取之见鳄极多不敢辄近乃鳄鱼之窟宅也　潮志府东恶溪【唐西郡西湫水】中有鳄鱼唐刺史韩愈作文驱之遂徙宋陈尧佐亦尝杀鳄　万震南州异物志鳄齿网罗则断如刀锯居水中以食鱼为本　真腊风土记鳄鱼大者如船有四脚絶类龙特无角耳肚甚脆美
　　南海有鱼其名为鳄其身已朽其齿三作【李淳风物类相感志】博物志南海有鳄鱼状似鼍斩其首而干之椓去其齿而更生如此者三乃止　洽闻记扶南国出鳄鱼大者二三丈四足似守宫状常生吞人王令人捕此鱼置壍中以罪人投之若合死鳄乃食之无罪者嗅而不食此鱼别号忽雷熊能制之握其觜至岸裂擘食之一名骨雷秋化为虎三爪出南海思雷二州临海英潘村多有之【捜神记扶南王名范防池在今梧州城东】
　　防防
　　鱼有防防或名江豚欲风则涌恒随浪翻
　　即海豚陈藏器云海豚生海中风潮出没形如豚鼻在脑上作声喷水直上数百成羣其子如蠡鱼子数万随母而行人取子系水中母自来就而取之江豚生江中状如海豚而小出没水中舟人之占风郭璞赋江豚海豨注江豚似猪鼻中有声胸上有
　　乳无鳞黑色多脂膏海猪体鱼头似猪韵府江豚脂亦同奔防豚或作防俗名江猪豚将风则踊鼍将雨则鸣故以防防风以鼍雨　渔书江防土名白鯃身大而长白色出入波浪中见则有风
　　防防之鱼出淮及五湖黄肥不可食大如百斤猪数枚相随浮沉自如【魏武帝四时食制】
　　李时珍云状大如数百斤猪形色青黑如鮎鱼有两乳有雌雄类人数枚同行一浮一沉谓之拜风其肉肥不中食膏最多和石灰艌船良
　　鱼舅
　　嘉州鱼舅载新厥名鳞鳞迎媵夫岂其甥其文实鯦江图可徴
　　尔雅注鯦似鳊而大鳞肥美多鲠一作今江东呼其最大长三尺者为当魱【音胡】　郡国志嘉鱼蜀中谓之拙鱼亦名鱼舅
　　弓鱼
　　西洱弓鱼三寸其修谁书以公音是字谬又哂多子亦孔之羞
　　弓鱼见鱼谱今误作公大理志洱河出公鱼似鲦细鳞长不满尺大小俱有子味极佳美滇谚既误作公鱼而怪其有子遂缀谑语大理公鱼皆有子云南和尚岂无儿
　　鱼
　　儿极仅若鍼钩盈咫万尾一筋【或是觔】千头渔师取之不以收来如阵云压几沉舟名曰跳艇厥义可求按鲻全此必鱊儿之讹鱊音聿尔雅鱊鯞小鱼是也段公路北户録广之恩州出鹅毛脡用盐藏之其细如毛其味絶美取不用网夜乘小艇张灯其中鱼见灯光辄上须防而盈多则灭灯否则不能载矣郭义恭所谓武阳小鱼大如鍼一片千头土人以作酱者又一统志广东阳江县出之即鱊儿鱼也然今兴国州诸处亦有之彼人呼名春鱼云春月自岩穴中随水流出状似初化鱼苖土人取收曝干作脡以充苞苴食以姜醋味同虾米　宁国府泾县琴溪产细鱼仅如小枣核状类鲫苖然多子土人炙干以充逺遗食之爽美即呼琴鱼或呼麦鱼　賔退録宁国府泾县东北二里有琴溪溪侧石台髙一丈曰琴髙台溪中别有一様小鱼俗传琴髙投药滓所化号琴髙鱼嵗三月数十万一日来集渔者网取渍以盐而曝之州县须索无艺以为土宜旧亦入贡乾道间始罢闽中又有一种丁香鲄似银鱼而短小腹博皆鱊
　　之类　雨航杂録防胡如小鳅而短大者如人指长三五寸头有斑如星潮退数千百跳踯涂泥中土人施小钓取之一名弹涂以盂覆活者数百于地旦发视之皆骈首拱北盖亦朝斗之意脩者忌食此虽小鱼别种亦其类附识之　林日瑞渔书云弹涂一名鮡鱼小而穴处潮至出逰水上以跳为行其色蓝有小点白文如画肉软而味佳












　　异鱼图赞笺卷一
　　钦定四库全书
　　异鱼图赞笺卷二　　　　明　杨慎　原本
　　大学士胡世安笺
　　鲮鱼
　　吞舟之鱼其名曰鲮背腹有刺如三角菱罟师畏之网罗莫膺【临海水土志】
　　诸説无及吞舟者按异物志鲮鱼吐舌蚁喜附因吞之或是吞蚁之鱼舟字疑误山谦之南徐州记鲮鱼若鲤四足吴都赋所谓鲮鱼若兽风土记鲮四足如獭腹背有刺如三角菱沈怀逺南越志鲮鱼形如蛇而四足腹围五六寸头似蜥蜴鳞如铠甲　李时珍云鲮鲤状如鼍而小背如鲤而濶首如防而无牙腹无鳞而有毛长舌尖喙尾与身等尾鳞厚鋭有三角腹内脏腑俱全而胃独大可容蚁升许常吐舌诱蚁吞之因能水能陆故冐鲤名按志罟师畏之之语似海产非穴处者　按太平御覧所载引山海经鲮鱼吞舟及临海记鲮鱼背腹皆有刺如三角菱岂水中别有此种非穴居之鲮鱼耶
　　劲防
　　南越劲防鬐排流洞腹养子朝泳暮游脐入口出贮水若抽鳞皮斑駮可饰蒯缑
　　沈怀逺南越志防鱼土人谓之瓌雷鱼通身黒长二丈子朝出食暮还母腹从脐中入旦从口中出腹里有两洞肠贮水以养子肠容二子两肠则四子也其腮鳞皮有珠文可以饰刀劒口一云鸟防鱼又虾防长五丈尾似虾鱕防鼻有横骨如轓海中波浪为之满海船逄之必断县载见吴录潘州记杂爼云章安县出颊赤如金甚健网不能制俗呼河伯健儿惠志云子出入风惊浪涌　沈莹临海水土异物志防鱼鹿文青目腹下正白长五丈虎防长三丈黄黒斑文耳目齿牙有似虎形唯无毛或变成虎　雨航杂录防鱼长二丈大数围小者圆广尺余状如鳖无足背麤错有文皮皆鑢物子小随母觅食惊则还入母腹一名鲛鱼皮间有珠可饰劒有横骨在鼻前如斤锯者曰胡沙性良肉美
　　石首鱼
　　石首之鱼有石在头莹白如玉可植酒筹
　　岭表录异石头鱼状如防鱼随其大小脑中有二石子如荞麦莹白如玉有好竒者多市鱼之小者贮于竹器任其坏烂即淘之取其鱼脑石以植酒筹颇脱俗　李时珍云生东南海中形如白鱼扁身弱骨细鳞黄色如金首有白石二枚田九成游覧志每嵗四月来自海洋绵亘数里其声如雷海人以竹筒探水底闻其声乃下网截流取之澄以淡水皆圉圉无力初水来者甚佳二水三水来者鱼渐小而味渐减矣炙毂子石首鯼也首有小石故名海族志其初出
　　水也能鸣夜视则有光盐晒为鱐则曰白鮝闽谓之金鳞又谓之黄瓜　临海异物志石首小者名防水其次名春来石首异种也云间志腹中白膘可作胶雨航杂录鯼即石首鱼也小者曰又名防鱼最
　　小者名梅首又名梅童其次名春来土人以槐豆花卜其多寡槐豆花繁则鱼盛脑中有白石如碁子取其石次以作器或饮食遇毒则裂脑漏者用其石烧灰吹入鼻中即愈又下石淋炙食之主消瓜成水又有防形相似左右三牙如铁锯或曰石首雄防其雌也【南越志谓防雄石首】诸鱼有血石首独无血僧人谓之菩萨鱼至有斋食而啖者亦三净肉意葢不能忍口腹而姑以此説自解也　石首亦冐黄鱼名海味索鳇黄各种肉与味不同四明梅鱼比黄鱼极小肉味正相似闽中呼为小黄鱼其鳞色灿烂金星如大黄鱼也又各一种张九铭合鳇黄一种误矣葢鲟鳇别一种黄鱼其谓之石首者以脑中藏二白石子得名又谓洋生鱼土人从小满节候黄鱼散子在海洋中鱼贯串若山移而过商人倩渔师听鱼声乃报曰钓鱼来有几里几里云渔者举网或得千万头或空不得盖遇与不也
　　石首化鳬
　　南有鱼鳬国古蜀帝所都娄县石首鱼至秋化为鳬鱼鳬之名义泝此可求诸【张勃呉録】
　　吴地志石首鱼至秋化为鳬头中犹有石述异志在吴郡鱼城城上水中韦昭春秋外传石首成鸭也　养鱼经石首之鱼其色如金俗名黄鱼楝花而来秋而化鳬
　　比目鱼
　　东海比目不比不行两片得立合体相生状如鞋屧鲽实其名
　　山海经图东海有鲽鱼即比目鱼也不比不行古之王者将行封禅东海贡此鱼注状如牛脾鳞细紫白色一眼两片相合方能行　江东人呼王余鱼郭璞赞比目之鳞别号王余虽有二片其实一鱼协不能密离不为疎按比目王余自是二种何得比而同之吴都望海二赋原自明晰而解者误防也缘未觌形耳　岭表录异比目鱼南人谓之鞋底鱼江淮谓之拖沙鱼异物志云似左右分鱼南越志谓之板鱼亦曰左介临海水土记板鱼片立合体俱行一名鳒一名两魪又相如赋禺禺魼鳎注魼鲈同音区鳎鲽仝比目鱼也按山海经魼鱼羽在脇下又鲵鱼亦有鳎名音塔耳　杂爼王者徳及幽隠则比目鱼至　雨航杂录竹夹鱼似比目而肉坚身圆尾尖色青黒一名土鳢　通考汉天子临轩设乐激水成比目鱼跳跃噀水作雾翳日化黄龙长数丈出水游戏
　　王余
　　王余孤游比目防逝水旣有之陆亦相俪单鵙匹鵹性亦相似
　　吴都赋防则比目片则王余孙绰望海赋王余孤戏比目防游　博物志吴王江行食鲙之余弃中流所化今鱼中名吴王鲙余者长数寸大者如筯犹有鲙形　又名鲙残皮日休诗隐几船舷无一事分明数得鲙残鱼养鱼经鲙残之鱼状如银鱼而大冬月带子者谓之挨氷啸或以即银鱼非银鱼形纎细明莹如银太湖之人多鱐以鬻长不过三寸凡鱼啸子以夏惟银鱼鲙残啸子于氷氷觧三日乃生也　李时珍云出蘓松浙江大者长四五寸身圆如筯洁白如银无鳞若已鲙之鱼但目有两黒耳彼人尤重小者曝亁以货四方清明前有子食之甚美清明后子出而瘦但可作鲊腊耳　赵宧光云海中小白鱼长三四寸许若虫类者曰鳜残其形洁白方言谓之麺鱼士人传言吴王食鲙吐臸水中所化因改作鲙又一种湖中出者夏小寸许秋长盈尺亦曰残鱼小者加之美名曰银鱼皆鳜属　旧志吴王食鲙有余弃水中所化名王余鱼越王食鱼未尽以半弃水所化遂无一面名半面鱼　泸州合江县产木鱼以木时出故名肤如筑玉稍大如寳坻鱼而肥美絶伦亦王余类　易林鵹必匹飞鵙必单栖
　　鰕鱼
　　鰕实四足而有鱼名头尾类鳀岐岐【一作跂】而行长生山涧出入沉浮云是懒妇怨怼自投【异物志旧賛】
　　本艸鲵鱼大者曰鰕【音霞】异物志鱼之能以足行如虾故名　述异记淮南有懒妇鱼俗云昔杨氏家妇为姑所溺而死化为此鱼其脂膏可烛佛经谓之馋灯鸣琼泛醳则明披缃辟纑则暗一名魧　余详目录鳛鳛鱼
　　鼓翮十运一翼翻厥名【或作鸣】如鹊鳞在羽端【郭璞赞】山海经涿光之山嚣水出焉中多鳛鳛之鱼状如鹊而十翼鳞在羽端声亦如鹊可以御火食之巳瘅亦见述异记
　　文魮
　　形如覆铫包玉含珠有而不积泄以尾闾闇与道会可谓竒鱼【郭璞鴽鮆赞】
　　海经鴽鮆江赋文魮孕璆音磬鸟首鱼尾出鸟防穴禹贡攸纪
　　山海经滥水西注于汉中多鴽鮆之鱼状如覆铫鸟首而鱼翼音如磬石之声是生珠玉　文选江赋丈魮孕璆玉篇云魮有两翼尾有毒亦作□　后赞鸟防云云亦防山海经非禹贡也
　　飞鱼
　　飞鱼身圆长丈余登云游波形如鲋翼如胡蝉翔泳俱仙人寗封曽饵诸着藻灼烁千载舒【衍王子年七言颂】
　　林邑记云飞鱼身圆大者丈余翅如胡蝉出入羣飞游翔翳荟沉则泳于海底　中山经牛首山劳水出焉西注于潏水是多飞鱼其状如鲋食之已痔同【一统志陜西鄂县劳水出】又騩山正囘之水北注于河中多飞鱼状如豚而赤文有角佩之不畏雷霆亦可御兵【当是另种】杂爼朗山浪水有鱼长尺能飞飞即凌云空息归潭底　拾遗记仙人封食飞鱼而死二百年更生故寗先生游沙海颂云青蕖灼烁千载舒百龄暂死饵飞鱼　吴都赋文鳐夜飞而触纶注长尺许翅与尾齐一名飞鱼陈藏器云生海南羣飞海上海人之当有大风按西山经防器山观水出焉多文鳐鱼状如鲤鱼身而鸟翼苍文而白首赤喙常行西海游于东海以夜飞其音如鸾鸡其味酸甘食之已狂见则天下大穰
　　王鲔
　　王鲔岫居科斗其面性最有毒獭所不噉人饶食之肥美盈燕
　　东京赋王鲔岫居【毛诗义疏所谓巩县东雒度北崖上山腹穴是也旧説北穴与江湖通鳣鲔从北穴而来入河】埤雅鲔岫居至春始出而浮阳北入河西上龙门入漆沮见日而目又水经王鲔出巩穴蜀曰防防三月遡河上能度龙门则为龙宋景文公笔记河阳出王鲔鱼形如豕口与目皆在腹下每春二月出于石穴逆河而上乃取之按夏小正注鱼之先至而美者　陈藏器云生江中背如龙李时珍云亦鳣属也长者丈余状如鳣而背上无甲其色青碧腹下色白其鼻长与身等口在颔下食而不饮颊下有青斑文如梅花状尾岐如丙肉色纯白味亚于鳣鬐骨不脆罗愿云鲔状如鬵鼎上大下小哆口头大而尖如铁兠鍪亦能化龙膘可作胶汉志卭部有河中产鱼长一二丈头特大遥视如戴铁釜状即鲔也释名一名鮹七八尺者益州人谓之鲔鲿大者
　　王鲔小者叔鲔更小者建平人呼鮥子也一名防或作鱏一名碧鱼今东莱辽东谓之尉鱼或名仲明鱼以乐浪尉仲明溺海中化此鱼饮膳正要云辽人名乞里麻鱼　燕山录鹈鹕饮水数升而不足鳣鲔入口若露而死
　　丹鱼
　　丹水丹鱼出于南阳以夜伺之浮水有光夏至十日其期不爽取血涂足水上可行【抱朴子】
　　抱朴子南阳丹水出丹鱼常先夏至十日夜伺之鱼浮于水赤光上照赫然如火网取之割其血以涂足可歩行水上如履平地按述异所载同但云丹水出龙巢山下风土记亦同云丹水在内乡县
　　防【音陷又音绀】鱼
　　海有防鱼众鱼蓐母鱼欲生卵触腹以首蛇医雁奴物性固有
　　杂爼凡诸鱼欲产防鱼辄防其腹世谓之众鱼之生母异苑所载同但云诸鱼欲产防辄以头冲其腹云木艸鳡一名防一名鳏一名黄颊鱼鳡敢也防防
　　【音陷】也食而无厌也健而难取吞陷同类力敢而防物者也其性独行故曰鳏　李时珍云生江湖中体似鯼而腹平头似鲩而口大颊似鮎而色黄鳞似鳟而稍细大者三四十斤啖鱼最毒池中有此不能畜鱼山海经番条山澸水出焉中多鳡鱼又姑儿山之水多鳡鱼是也异苑云然诸鱼生子必雄鱼冲其腹仍尿白以葢其子不必尽待防鱼也　山海经阳山留水出焉南注于河中有防父之鱼状如鲋鱼首而彘身食之巳呕此另种
　　望鱼【当附鮆后】
　　明都滏泽望鱼之沼形侧如刀可以刈草【魏武帝四时食制】魏志望鱼侧如刀可以割草出豫章李时珍云鲚鱼形如剂物裂篾之类故有诸名魏武食制云望鱼鲛
　　天渊鱼虎老化为鲛其皮朱文可饰弓刀
　　任昉述异记虎鱼老者为鲛杂爼鱼二百斤为鲛南山经祷过山浪水出焉中有虎鲛其状鱼身而蛇尾其音如鸳鸯食之不肿可以已痔中山经荆山漳水出焉东南注于睢多鲛鱼皮有珠文而坚可饰刀劒尾有毒　刘歆期交州记鲛海鱼出合浦长三丈状似鼍而无足背上有甲珠文坚强可饰刀劒又可以鑢物按左思赋扈带鲛函则亦可饰甲矣　韩景升云圆广尺余尾亦长尺许背靣粗错李时珍云古曰鲛今曰沙是一类而有数种形并似鱼青目赤颊背上有鬛腹下有翅味并肥美南人珍之大者尾长数尺能伤人皮皆有沙如眞珠斑其背有珠文如鹿而坚彊者曰鹿沙亦曰白沙云能变鹿背有斑文如虎而坚彊者曰虎沙亦曰胡沙云虎鱼所化鼻前有骨如斧斤能击物坏舟者曰锯沙又曰挺頟鱼亦曰鱕防
　　鲛之为鱼其子旣育惊必归母还入其腹小则如之大则不复【杨孚交州异物志旧赞】
　　杂爼鲛子惊则入母腹博物志东海鲛防生子子惊还入母腹寻复出陈藏器云其鱼状貌非一皆皮上有沙堪揩木如木贼也小者子随母行惊即从口入母腹中　雨航杂录马鲛鱼形似鰫味似鲳亦曰社交以交社而生此疑别种　渔书云马鲛无鳞翅色苍蓝而有文采一种名钉柱一统志谓广州海产肉厚骨软谚云海中马鲛鲳味之最也
　　龙鱼
　　龙鱼一角似鲤居陵候时而出神圣攸乘飞惊九域骑龙上升
　　文选龙鲤一角即此篇海龙角鱼名鲷【音周】又电白海中出龙鲤　海外西经龙鱼陵居状如狸【一作鰕】即有神圣乘之以行九野一曰鼈鱼在天野北其为鱼也如鲤　绛河去日南十万里多赤龙鱼上仙服之后天而老
　　龙鱼之川在汧之堧河图授羲实此出焉神行九野如马行天
　　陜志鱼龙川源出小陇山中有五色鱼人不敢取因名杜诗水落鱼龙夜　孝经援神契天子孝天龙负图尚书中候河龙出图成赤文绿字以授轩辕乌鱼
　　乌鱼戴星禁在仙经鲩鲖鳢蠡纷其别称其胆独甘以是为徴
　　野纪乌鱼即鳢首有七星夜朝北斗道家称鳢悳朝斗有臣礼以为三厌之一此物最耐乆不死如旱涸中干枯经歳得水复活玉皇本行集经鱼腐于泥得水而再活岂即此耶此物食鱼为鱼中之虎其子最繁　李时珍云形长体圆头尾相等细鳞色有斑花文颇类蝮蛇有舌有齿有肚背腹有鬛连尾尾无岐形状可憎气息胜恶食品所卑南人有珍之者　格物志凡鱼散子不沫其子唯文鳢沫子而长旧云是公蛎蛇所化至难死或谓之鲣　尔雅鲣大鲖小者曰鳘尔雅翼鳢又名文鱼与蛇同气俗呼黒鱼盖北方之鱼也本艸一作蠡鱼诸胆苦惟鳢胆甘又注云鳢非鲩形似鲤详前鯶笺岂鲣音之误琼鱼
　　仙人上药刘渊琼鱼昔西王母汉武受图银刀尾尾今乃其余
　　汉武内传西王母曰仙人上药有刘渊琼鱼　杜诗出网银刀乱注银刀鱼也
　　石桂鱼
　　石桂之鱼天仙所饵犹有桂名鳜借音尔流水桃花悳隠咏美
　　养鱼经鳜鱼巨口而细鳞肉味鲜美背黒有斑彩或云仙人刘慿常食名桂鱼今此鱼乡之人犹有桂之呼焉　石桂鱼本艸名鳜鱼以其体不能屈曲如僵蹶也又名□鱼以其纹斑如织也其味如豚又名水豚名鳜豚扁形濶腹大口细鳞黒斑厚皮肉肉中无细刺者是也按斑色明者雄稍暗者雌背有鬐鬛刺人李廷飞延夀书云鳜鬐刺凡十二以应十二月每月一刺有毒人误中之者惟橄榄核磨水或橄防煆存性调长流水服即解也夏月居石穴冬月偎泥罧鱼之沈下者一云鳜性痴见人则树其鬛谓人惧已也又性畏寒尔雅翼牛羊之属有肚故能嚼诸鱼不然而鳜独有肚能嚼亦啖小鱼江南名鮰唐张志和诗桃花流水鳜鱼肥又中山经合水出于半石山隂而北注于雒多防【音滕】鱼状如鳜【音桂】居逵【水中之穴道交通者】苍文赤尾食之不痈可以已瘘今按防形状居止功用俱与鳜同日华子谓鳜水豚岂音疑此与　渔书云海中产者名鲙鱼春水浪深至初夏始有得之横公鱼
　　北方石湖有横公鱼化而为人刺之不殊煑之不死游镬育育乌梅廿七煑之乃熟【约黄録】
　　神异录北方荒外有石湖方千里岸深五丈余恒氷唯夏至左右五六十日解耳中有横公鱼如鲤而赤昼在水中夜即化人刺之不入煑之不死若以乌梅二七个煑之即熟可治邪病按述异记神异经所载同或作黄公鱼长七八尺食之无鲠　鱼豢魏略文帝将受禅赤鱼游于露镬乃此鱼也其性自然乃矫饰以为瑞应














　　异鱼图赞笺巻二
<子部,谱录类,草木禽鱼之属,异鱼图赞笺>
　　钦定四库全书
　　异鱼图赞笺卷三　　　　明　杨慎　原本
　　大学士胡世安笺
　　髪鱼
　　髪鱼带髪形如妇人出于滇池肥白无鳞【魏武帝四时食制】
　　北户录曰髪鱼戴髪形如妇人肥白无鳞出滇池述异记查道奉使髙丽见沙中一妇人红裳防髻鬟纷乱背后防有红鬛查命人扶于水中遂拜手感恋而没　洽闻记海人鱼东海有之大者长五六尺状如人眉目口鼻手爪头皆美丽女子无不具足皮肉白如玉无鳞有细毛五色轻软长一二寸髪如马尾长五六尺隂形与丈夫女子无异临海鳏寡多取得飬于池沼交合之际与人无异亦不伤人　稽神录谢仲玉见妇人出没波中腰以下皆鱼也　海语人鱼长四尺许体髪牝牡人也惟背后有短鬛防红耳间出沙汭亦能媚人舶行遇者必作法禳恶其作故也昔人使髙丽偶泊一港适见妇人仰卧水际颅髪蓬短手足蠕动使者识之谓左右曰此人鱼也慎母伤之令以楫扶至江中噀波而逝
　　琵琶鱼
　　海鱼无鳞形类琵琶一名乐鱼其鸣孔嘉闻音出聴曽识匏巴【沈懐远南物志】
　　述异记海鱼千嵗为剑鱼一名琵琶鱼形如琵琶而善鸣因以名焉　雨航杂录绶鱼一名华脐一名老婆其腹有带如帔子生附其上形如科斗大者如盘或曰此文选所谓琵琶鱼也无鳞冬初始出者俗重之至春则味降矣　谈乗淮南子匏巴鼓瑟淫鱼出听淫鱼形似鬲身头相半长丈余鼻大玉白身黒口在颔下有鬐无鳞出于江中喜音出聼今讹作游鱼此鱼九江多有但不闻好音也説文引传淫作鱏此賛未审何据
　　含光鱼
　　含光之鱼临海郡育南人脔炙虽羙而毒煎煿已干耀夜如烛【南物志】
　　按本草即鳣鱼此鱼甘平有小毒异物志名含光者言其脂肉夜有光也饮膳正要辽人名阿八儿忽鱼李时珍云鳣状似鲟其色灰白其背有骨甲三行
　　其鼻长有须其口近颔下其尾岐其出也以三月逆水而上其居也在矶石湍流之间其食也张口接物听其自入食而不饮　岭表録异黄腊鱼即江湖之横鱼头嘴长鳞皆金色脔为炙虽美而毒或煎煿干夜即有光如笼烛北人有寓南海者市此鱼食之弃其头于粪筐中夜后或有光明近视之益恐惧以烛照之但鱼头耳去烛复明以为不祥各启食奁窥其余脔亦如萤光达明遍询土人乃此鱼之常也忧疑顿释
　　鱼
　　鱼长咫大如竹竿爆之为烛光明有烂脊骨又美可作羮餐【临海水土志】
　　北户録引临海异物志防鱼如指长七八寸但有脊骨好作羮滑美似饼大者如竹曝作烛极有光明今按字书无的是防字之误
　　婢屣奴屩【应附比目】
　　鱼有婢屣亦有奴屩其名防偶其形两肖味皆堪噉出临海峤
　　按即比目鱼俗名鞋底鱼临海志名婢屣临海风土记名奴屩南越志名版鱼南方异物志名箬叶鱼皆因形也
　　石斑鱼
　　石斑媱虫虎文形蚓蝘蝥为牡水边呼引石斑即走上岸合牝其性既恶羮不可饮
　　石斑鱼延夀书名石矾鱼异物志名髙鱼李时珍云石斑生南方溪涧水石处长数寸白鳞黒斑浮游水靣闻人声则划然深入临海水土记长者尺余其斑如虎文而性淫春月与蛇医交牝故其子有毒南方异物志髙鱼似鳟有雌无雄二三月与蜥蝪合于水上其胎毒人　杂爼僧行孺言建州有石斑鱼好与蛇交南中多隔蜂窠大如壶常羣螫人土人取石斑鱼就蜂树侧之标于竿上向日令鱼影落其窠上湏防有鸟大如燕数百互击其窠窠碎落如叶蜂亦全尽　墨客挥犀南方溪涧有鱼生石上号石斑鱼作鲊甚美至春含育则有毒不可食云与蜥蜴交也按陈藏器云石鮅鱼生南方溪涧中长一寸背里腹下赤南人以作鲊甚美据二说此鱼非不中食者矣抑另种耶　李日华篷窗夜话黄山涧中生斑鱼如蝘蜓而无足善含水登木隠树杪丛叶中仰口水汪汪然渇鸟过而饮之辄箝翕曵而入水恣其嚵嚼小虫设机陷物隠乃尔可畏哉未审即此鱼否
　　戴星鱼
　　戴星之鱼背有星文防防玓瓅因之名云
　　中都玳瑁鱼雪质而黒章的砾若漆俨然玳瑁疑亦其类　临海水土记戴星鱼状如鸢鱼背上有两白珰如指大因名
　　防鱼
　　防鱼两肋大肉堪脔蒸之粳米其骨亦软号狗防睡谓无余衍
　　即鲳鱼本草有鲳鯸昌防之称昌美也以味名或云此鱼游于水羣鱼随之食其涎沫有类于娼故名闽人讹作防广人连骨煑食呼狗防睡鱼四五月出陈藏器云鲳鱼生南海状如鲫身正圆无硬骨作炙食至美　岭表録异防形似鳊鱼脑上突起连背身圆肉厚白如鳜只有一脊骨治之以姜葱蒸之以粳米甚软食之无余
　　防鱼
　　防鱼之味其美在额古谚有之价世宅鳣腮沙刺黄骨防脊南烹所珍百倍秦炙
　　南越志防鱼长五六寸味极肥腴土人重之故古谚云寜去累世宅不去防鱼额炙食甘美子可为酱食鳣鱼之美在腮沙鱼之美在刺南中八郡志黄鱼
　　形似鳣骨如葱可食郭义恭广志云犍为都僰道县出臑骨黄鱼　防一作鰶雨航杂録青鰶鱼冬月肥美海错之佳者或以敌松江之鲈张汝逺曰此邾莒之于齐鲁岂其方
　　鳏鱼【当附防后】
　　敝笱在梁其鱼惟鳏其大盈车饵以豚豩鳏死以饵士死以贪
　　孔丛子卫人钓于河得鳏其大盈车曰吾下一鲂之饵鳏过而不视益以豚之半则吞矣子思曰噫鳏贪以饵死士贪以禄死　一作鱞按恵志鱞鱼大如指长八寸脊骨宜羮殆应防类鳏似鲩而大鬛红何罗鱼
　　何罗之鱼一身十首化而为鸟其名休旧窃糈于舂伤陨在臼夜飞曵音闻舂疾走
　　山海经谯明山谯水出焉西注于河中多何罗之鱼一身而十首其音如吠犬食之已痈亦可御火或作河罗　休旧按岭表异録一名休鹠夜飞昼伏能拾人爪甲以为凶又名夜逰女好与婴儿作祟又名鬼车又名鱼鸟入人屋收魂气其头有九为犬所噬一首下血滴人家则凶故闻其声则嗾犬使吠以厌之按冲波传有鸟九尾孔子与子夏渡江见而异之人莫能名孔子曰鸧也甞闻河上之歌云鸧兮鸧兮逆毛衰兮一身九尾长兮又江赋竒鸧九首裴瑜注尔雅言鸧糜鸹是九头鸟也俗呼鬼车天隂时作声声如刀车鸣白泽图谓之苍鸆帝喾书谓之苍逆小説云周公居东恶闻此鸟命庭氏射之失其一首余犹九首　窃糈之説蜀有之至今闻此鸟声夜舂彻里鰅鱼
　　周成王时州献鰅其皮有文出乐浪东汉神爵初捕输考工
　　又名防鰅説文皮有文出乐浪东神爵四年初捕输考工周成王时州献鰅【鱼容切】按周书王防其于鱼曰州解隃防鰅亦有隃音疑即此
　　鮯鱼
　　东方有鱼其形如鲤其名为鮯六足鸟尾鱐为之母胎育厥子
　　山海经跂踵【一作鼓钟】之山有水名曰深泽有鱼焉其状如鲤而六足鸟尾名曰鮯鮯【古防切】之鱼其鸣自呼玉篇鱐音宿鮯母也
　　防魵鲈鱳
　　乐浪潘国鱼之渊府异哉防鱼魼有两乳魵鲈鱳各以类聚汉献大官叔重是取
　　五鱼皆出乐浪潘国见説文博雅鯆防防也即江豚别名天欲风则见　杂爼防奔防也一名瀱非鱼非蛟大如船长二三丈色如鮎有两乳在腹下雄雌隂阳类人取其子着岸上声如婴児啼顶上有通孔头气出吓吓作声必大风行者以为熬一头得膏三四斛取之燃灯读绩辄暗行乐之处偏明　魵音粉又鰕别名出东夷一名防触物辄嗔腹胀如防又有防名浮于水上其出有时率以冬至后来鱳亦名鲕
　　鱼之美者东海之鲕伊尹説汤水羣首兹徒闻其名而形未窥
　　国语鲲鲕注细鱼也吕览鱼之美者洞庭之鱄东海之鲕改作鲥训鱼子当从儿又溷鲵矣
　　鰸
　　辽东水鰸状如虾无足长寸形如股义兹虽防虫其味特佳
　　説文鰸鱼状似虾无足长寸大如义【音钗】股出辽东海篇作鮢　桂海虞衡志虾鱼出漓水肉白而丰味似虾而松美此岂鰸类耶
　　乌鲗
　　乌鲗八足集足在口缩喙在腹形类鞋嚢其名乌鲗吸【一作噏】波噀墨迭射水慝【万震海物异名记】
　　赵徳麟侯鲭録所载同但八足下有絶短者水慝下有以卫害焉埤雅每遇大鱼辄噀墨周其波以卫身害若小虾鱼过其前即吐墨涎惹之　李时珍云乌鲗无鳞有须黒皮白肉大者如蒲扇煠熟以姜醋食之脆美背骨厚三四分轻虚莹白名海螵蛸形似摴蒱子而长两头尖脆如通草重重有纹以指甲可刮成末人亦镂作钿饰
　　鱼有乌贼状如箕【一作算】嚢骨间有鬐两带极长含水噀墨欲葢反章
　　南越志乌贼鱼浮水面乌见之以为死啄之乃卷取去故云乌贼　蘓颂云生东海形如算嚢口在腹下八足聚生于口旁有两湏如带甚长能吹波噀墨令水溷黑自卫以防人捕人反以是取之　炙毂子此鱼遇渔舟即吐墨染水令黑以混其身渔人见水黑网之大获传曰欲葢而章图存而亡此之谓也　越志乌贼懐墨而知礼葢腹中血及胆正如墨可以书字江东人或取其墨书契以绐人财物书迹如淡墨逾年自消惟空纸尔　梦溪笔谈宋明帝好食蜜渍鱁鮧一食数升按鱁鮧乌贼肠也　渑水燕谈雒阳园户相妬则以乌贼刺刺花树枝皮中花心死尽牡丹忌此鱼耳　渔书乌贼有云秦皇渡海笔槖坠水化为此鱼故形犹似之墨尚在腹也鱼种大小不同名称亦异有名花衫象其色也有名尖殻象其形也最小者名春桃则其子也
　　乌则之鱼鸟所变海若小史懐墨算湏与其足皆在眼畔风波稍急粘石为防章举石距同状异面食品所珍图画悉绚
　　吕氏春秋注引古月令九月寒乌入水化为乌则故义训云鱼之入月令七十二者惟乌则尔罗愿云此鱼有文墨可为法则故名　掌禹锡云或作鹎鶋小鸟也亦名鹎鵊俗称山呼图经云背上骨厚三四分则非小鸟今据尔雅雒鸟是水鸟似鶂短颈腹翅紫白背上绿色名字既与图经相符而背骨又类螵蛸则所化明矣　杂俎一名河伯从事小史海人言秦皇东逰弃算袋于海化此鱼形如算袋两极长旧説乌则有矴遇风则虬前一湏下矴一名防鱼风波稍急即以其湏粘石为防葢此鱼每遇大风远岸则虬前一湏为矴近岸则粘前一湏为防天台智顗禅师请禁海漈捕鱼沪陈宣帝勑答曰此江既无乌则珍味宜依所请观此乌则之味为食品之珍尚矣　相感志乌则过小满则形小山东登莱名八带鱼金州卫髙丽名八梢鱼　章举石距乌则之别种见日华子章鱼临海志名□【音佶】鱼生南海如乌则而大八足身上有肉闽粤人多采鲜者姜醋食之味如水母韩退之所谓章举马甲柱鬭以恠自呈石距亦其类身小而足长入盐烧食极美蘓颂云二物似乌则而大更珍好食品所重不入药用　雨航杂录海上鳞族异者名章巨大者名石拒居石穴人取之能以脚粘石拒人故名形如算袋八足长二三尺足上磈戢戢如钉每钉有窍浮海砂中如死物乌啄之即卷入水嘘足钉啜之以饱其小者名章举又名章鱼别一种生海涂中名望潮身一二寸足倍之士人称涂蟢又一种脚短而无钉者名管寜台温皆有之其名章巨葢江东子弟所名项羽引江东卒与秦战秦将章邯拒之卒为羽所降故江东名是物章拒人怯而负勇名者亦号章巨　渔书云望潮里人呼为章鱼生于海泥中潮至则出穴取食故以为号非鳞非介有身无骨脚有八而无其带藏口于腹以首为肠中亦有墨大抵皆墨鱼一派而异形耳其首似僧两傍无耳脚中肉自成圈离离有章此章鱼之所由名也亦有因脚磈磊怪异呼为癞鱼凡有数种有名长脚姨名水俱至秋冬而肥状与章鱼相类而章鱼寔别一种其最小者首圆如弹丸傍有两耳大不盈寸名胡泥生于春最大者为石巨生岩中头大如升脚长数尺重可十数觔海上人小豚游于水濵多为负去谚云石巨卷豚反为豚所卷亦极言其大耳
　　鳗鲡
　　海鳗江鲡善攻岸碕又善升木水居畏之既愈人疴复裨牛肥驱蟁如扫兹功亦竒
　　黄海语鳗鲡大者身径如磨盘长丈六七尺鎗嘴锯齿遇人辄鬭数十为队恒随盛潮陟山而草食所经之路渐如沟涧夜则咸涎发光舶人以是知鳗鲡所集也燃灰厚布所开路执镖防诸器羣谋而前鳗鲡循路而遁遇灰体涩不可窜移时乃困舶人恣杀之皮厚近寸食之美于肉也　图经云是蛟蜃之类善攻碕岸使辄頺陁近江河居人酷畏之歙州出一种背有五色文其功最胜出海中名海鳗与江鳗相类而大功用亦同又名慈鳗又名猧狗鱼陶景云鳗鲡鱼味甘形如防能缘树食藤花作脯佳陈藏器云狗及牛痩取一二枚短小者以竹从口及鼻生灌之立肥张鼎云烧烟熏蛟令化为水熏氊及屋舍竹木断蛀虫寘骨于衣箱断诸蠧　埤雅似鳝而大有雄无雌以影漫鳢而生子赵辟公杂説云影漫于鳢则其子皆附鳢之鬐鬛而生故名一曰鮎亦产鳗葢其乳子三分之一为鮎其一鳗也　李时珍云状如蛇背有肉鬛连尾无鳞有舌腹大者长数尺脂膏最多背有黄脉者名金线鳗鲡此鱼善穿深穴汪石山云小者可食重四五觔及水行昻头者不可食夷坚续志四目者杀人背有白无腮者不可食　稽神录有人病瘵相传死者数人因取病者置棺中弃于江以絶害流至金山渔人引起开视乃一女子犹活取置渔舍每以鳗鲡饲之遂愈因以为妻　绍兴府山一井中有灵鳗时出见因名唐徐季海诗孤岫形在深泉鳗井开又镇江北山有僧浚井得鳗鱼二因名宋陆游诗鳗井初生一缕云鲍郎山下雨昏昏艣声呕轧秋空暁水际人家尚闭门又寜波阿育王山下圣井有一丈鳗旱祷有应化县灵济泉传有九节鳗祷雨获之辄应　渔书鳗鱼身有珠滑不可捉生深海中者为白鳗长五六尺重可数觔浅海为青鳗有刺而软黄者为凃龙小者为油筯为粉鳗又一种骨硬刺浮于肉名强骨人不食之生山涧中能缘树食草花者名鲡鳗味絶肥而甘美　韩诗外传南瑕子过程本本烹鲡鱼以进曰此乃君子食也瑕子曰髙比者所以广徳也下比者所以狭行也吾岂自比君子哉志慕之而已
　　青鱼
　　江有青鱼其色正青泔以作鲊曰五侯鲭枕如琥珀可以笼灯亦为冠弁以饰丽婷
　　青鱼以色名也大者名防鱼俗名乌鰡状似鲵鲩而背正青色食螺蚌南人多以作鲊所谓五侯鲭是也腊月取胆隂亁用主治目昏　鱼魫即青鱼枕骨也可为灯罩又作女冠大观本草头中枕蒸取亁代琥珀用之摩服主治心腹痛图经云头枕骨蒸令气通曝亁状如琥珀云可代琥珀非也荆楚取此枕煑拍作器甚佳　六合县南龙津桥下有鲭鱼长数丈
　　黄帛其石鼓攸镌槎头缩项味珍襄川词林藻咏名播锦笺
　　石鼓文黄帛其□即鲂也腹内有肪味最腴美性宜活水尔雅翼小头缩项穹脊博腹扁身细鳞色青白今之鳊鱼汉水产尤佳常以槎断水用禁人捕谓之槎头鳊宋张敬儿为刺史献齐髙帝一千八百头即此孟浩然诗鱼藏缩项鳊又一种火烧鳊头尾俱似鲂而脊骨更隆上有赤鬛连尾如蝙蝠之翼黒质赤章色如烟熏故名其大有至二三十斤者
　　竹头防鱼
　　张楫广雅檦竹头防滇池所饶亦名竹丁烹以为防案酒荐馨
　　竹头者防之别名滇池在今云南府城南一名昆明池又桂海虞衡志竹鱼出桂林湘漓诸江中状如青鱼大而少骨刺色如竹色青翠可爱鳞下间有朱防味如鳜鱼广南珍品又杭富阳出篛鱼形似蒻惟五月有之　北户录金鱼脑中有麸金状如竹头鱼出卭婆塞江
　　鮬鱼
　　鮬帷妾鱼厥形如亦名为鲳同彼狭邪滛虫相迩其味苦嘉
　　玉篇音枯又音区似鲋子而黒尔雅鱊鮬鳜鯞婢妾鱼也崔豹古今注江东人呼青衣鱼为婢是也一云鮬鯞小鱼色黒赤今之旁皮鲫行以三为率一头前两头从之若媵妾然按即本草防鱼孟诜栉化之説谬帷鼢防化防防化鼢防刘绩霏雪录中纪之而李时珍云甞见也　一统志大荒山在博白县南一百五十里山上池中有婢妾鱼大如楯两翼及脐下有三条似练带四尺许揺动有婢妾形故名　又婢鱼名鱥【音贵】者大口细鳞身有斑鲳鱼身广而头鋭细鳞而软骨出于海似非鮬类见防笺
　　防鱼
　　防鱼味爽可□朝酲在晋虞郎献于帝庭其方俱在食经可徴
　　详目录陶景云肉致能醒酒李时珍云无鳞鱼也身尾俱似小鮎腹下黄背上青黄腮下有二横骨两防有胃羣游作声如轧轧性最难死亦详鲿笺沙鱼
　　沙鱼二族胡沙白沙酷肖鲛鱼其寔稍差功入金匮名昉日华
　　即鲨埤雅鯋性善沉常沙中行蘓颂云鲛有二种南人通谓之沙鱼大而长喙如锯者曰胡沙性善而肉美小而皮粗者曰白沙肉彊而有小毒　尔雅名鮀鱼郭璞名吹沙俗名沙沟鱼又名沙鰛时珍云此非海中沙鱼乃南方溪涧中小鱼也居沙沟中吹沙而游咂沙而食鮀者肉多形圆陀陀然也鲨大者长四五寸其头尾一般大头状似鳟体圆似鱓厚肉重唇细鳞黄白色有黒斑文背有鬐刺甚硬其尾不岐小时即有子味颇美俗呼阿浪鱼　诗义防吹沙似鲫而狭小常张口吹沙长三尺许背上有刺螫人一名重唇蘥鯋宜都出鑚沙鱼大拟于指圆长于筯有黒文此马融赋所称魦广志吹沙鱼大于指行沙中然宜都鯋以四月五月出余月无之葢化为乌耳鑚沙乃俗名　海语鱼丽之鯋葢闽广江汉之常产海鯋虎头鯋体黒文鼈足巨者二百余斤常以春晦陟于海山之麓旬日而化虎蛟鯋似蛟而鼻长皮可饰剑湖鯋青色背上有沙鬐鬛泡去外皮有丝作脍莹如银丝　雨航杂录鲨春正月辄出鱼最先至者海上鯋甚多有白蒲鲨黄头鲨白眼鲨白荡鲨青顿鲨牛皮鲨斑鲨鹿文鲨狗鲨鲨燕尾鲨虎鲨犂头鲨香鲨熨斗鲨丫髻鲨劒鲨刺鲨锯鲨乌鲨雷鲨凡二十一种
　　鱓鱼
　　土龙之属荇茎苓根化而为鱓黄白异亹
　　鳝防同抱朴子荇茎苓根土龙之属化为鱓有黄白二种白鱓出交阯　陶景本草防鱼味甘大温无毒云芹根所变或云人髪所化作臛食之甚补生水岸泥窟中冬蛰夏出亦名蛇鮀鱓越谋吴所进有湘沅之鱓　录异记郫县侯生于沤麻池侧得鱓鱼大可尺围烹而食之髪白复黒齿落更生自此轻健谈乗杨震传鹳衔三鱓假借鳣字按尔雅注鳣长二三丈大数斗鹳焉能衔之且鳣灰色无文章鱓则黄质黒文大夫服之象故都讲卜三鱓为三公之兆耳　渔书云一种蛇变者名蛇鱓有毒害人南人鬻鱓肆中以缸贮水畜数百头夜以灯照之蛇化者项下有白通身浮上即弃之或以蒜投缸中则羣鱓跳掷不已亦物性相制也
　　芦防【音胞】
　　芦防之鱼产芦陵南俗以为酱海氓所甘
　　南越志鲈防生山曲之间穴地为窟泉源涌则此鱼出今芦陵以南至于南州有焉俗以为酱
　　鱼
　　吴楚鱼其文如罽荐以上春美而多刺
　　亦作鯚是鱼处处有之据多刺之説又非鳜类岂北地所称黄花鱼耶又合江一种子鱼文如鱼而美
　　鱀【音忌一作】
　　鱀一名鱁鋭喙大腹长齿罗生上下相覆音混于而不同物
　　即海豚也尔雅鱀是鱁郭注错属体似鱏尾如防大腹喙小鋭而长齿罗生上下相衔鼻在额上能作声少肉多骨胎生健啖细鱼大者长丈余江中多有之埤雅鱀鱼亦有懐珠者　广州元志有鲟龙鱼短颈鱼之属其尤大者鱀鱼数年一至南海庙前至则必有疾疫或云名鱁鮧
　　海防【鳅仝】
　　鱼之最巨曰海防尔舟行逢之不知防里七日逄头九日逄尾产子仲春赤徧海水
　　水经海防鱼长数千里穴居海底入穴则海水潮上出穴则潮退出入有节故潮有期　中记东方之东大海舟行者一日逄鱼头七日逄鱼尾遇鱼产则百里水为血　岭表录海防鱼海上之最伟者也小者亦千余尺一海船过南海见有山阻海东涛险而急又见十余山或出或没初甚讶之篙工曰非岛防鱼背也果见防目闪烁如电湏鬛若簸米箕【一云鬐鬛似朱旗】日中忽雨霡霂舟子曰此防鱼喷气水散于空风势吹来若雨耳　宋纪赵鼎谪珠崕自雷州浮海而南顾见洪涛间红旗靡靡相逐而下疑为海宼或外国兵革舟人揺手戒勿语惶遽入舟披髪持刀出篷背立割其舌出血滴水中令使臣闭目坐船内凡经两时顷闻舟人呼曰更生更生乃言顷所见巨防也能吞舟即舟人平生未甞覩　海语海防长者亘百余里牡蛎聚族其背旷嵗之积崇十许丈防负以游防背平水即牡蛎峍屼水靣如山矣舶猝遇之如当其首輙震以铳炮防惊徐徐而没犹漩涡数里舶颠顿乆之乃定人始有更生之贺葢观甚竒而灾甚切也　一统志福寜州寜徳县海防井在霍童山闽中记井有海防甚巨若弄水堰没天即大雨或先霖潦弄水即晴
　　鲸
　　海有鱼王是名为鲸喷沫雨注鼔浪雷惊目作明月精为彗星
　　崔豹古今注鲸海鱼也大者长千里小者数丈一生数万子常以五六月就岸生子至七八月导引其子还大海中鼓浪成雷喷沫成雨水族惊畏一皆逃匿莫敢当者或曰穴处海底出穴则水溢谓之鲸潮互见续博物志　述异志南海有明珠即鲸鱼目瞳夜可以鉴谓之夜光广州记死不见有眼睛而喷浪翳于云日　星经天鱼一星在尾后河中此星明则海出大鱼又淮南子鲸鱼死而彗星出　东都赋注海岸有兽名蒲牢声如钟而性畏鲸鲸跃辄鸣故钟钮铸作蒲牢形斵橦作鲸形
　　东海大鱼鲸鲵之属大则如山其次如屋将死岸上身长丈六膏流九顷骨充栋木明月之珠乃是其目【魏武帝四时食制】
　　异物志鲸鲵长百丈大亦称之雄曰鲸雌曰鲵或死于沙上得之者皆无目説者谓目化为明月珠曹毗赋骸丧成岛屿之墟目落为明月之珠　寰宇记渔人尝于南海屿得鲸头骨如数百斛团顶上一孔大于瓮
　　嗟海大鱼荡而失水蝼蚁制之横岸以死辎重君海不可以徙防士之谈譬其有理
　　説苑吞舟之鱼荡而失水制于蝼蚁者离其居也国策靖郭君将城薛客多以谏君谓谒者无与客通齐人有请者曰臣请三言而已矣靖郭君因见之客趋而进曰海大鱼因反走君曰更言之对曰君不闻大鱼乎网不能止钩不能牵荡而失水则蝼蚁得意焉今夫齐亦君之水也君长齐奚以薛为夫齐虽隆薛之城到于天犹之无益也君曰善乃辍城薛　木华海赋鱼则横海之鲸突杌孤游戞巗防偃髙涛茹鳞甲吞龙舟噏波则洪涟踧蹜吹涝则百川倒流或乃蹭蹬穷波陆死盐田巨鳞挿云鬐鬛刺天颅骨成岳流膏为渊













　　异鱼图賛笺卷三
　　钦定四库全书
　　异鱼图賛笺卷四　　　　　明　杨慎　原本
　　大学士胡世安笺
　　螺贝蜃蚶海错附
　　
　　海魧名曰匽鼂形大如防出自沙嚻一枚剖之有三斛膏
　　音迷麻说文名匽鼂江赋名临海水土志曰海魧寔一物也生海边沙中肉甚羙多膏　临海水土志鼂似一名鼂鼊状似鼊而甲薄形大如味极羙一枚有三斛膏或云腹如羊胃可啖　按芦防即蘧蒢海篇附载音促秋似虾蟇居陆地山海经注防黾似蟇小而青或曰蠖黾一物名耳音颠奚鼃类似蜘蛛出辽东土人食之
　　鼊
　　鼊头鼈身虾尾斑似玳瑁漫无甲指贉饰防轴缃帙增羙
　　刘欣期交州记蚼似瑇瑁大如笠四足漫胡无指爪其甲有黒珠文朵斑似锦文但薄而色浅不任作器惟堪贴饰今人谓之鼊皮海録碎事尔雅翼俱云然且言头有两角説文防属头两角出辽东是也当即奚善鸣者故从句或谓即蟕蠵之小者并见前目録李时珍谓鼊者南人呼龟皮之名也　临海水土记形如鼈身具甲黄防有广七八寸长二三尺彼人以乱瑇瑁肉味如鼋可食卵大如鸭卵正圆生食羙于鸭卵即杂爼系臂如龟入海捕之人必先祭又陈所取之数则自出因取之若不信则风波覆船故杨孚岭南异物賛云系臂如龟生于海州欲先捕之必祭以求有不信者风波覆舟
　　海月
　　海物正圆名曰海月脂如搔头有缘无骨海赋江图藻咏互发
　　刘恂岭表録异海月大如镜白色正圆甞死海旁其柱如搔头尖其甲羙如玉雨航杂録云土人鳞次之为天窗　本草即作江珧一物陈藏器云蛤类似半月故名水沫所化煑时犹变成水　江赋玉珧海月土肉石华谢灵运诗帆采石华挂席拾海月　渔书云海月一名蚝镜圆似月似蛤而扁
　　海镜
　　海镜殻圆中甚莹腻腹有小蟹朝出暮至或生剖之蟹子跂跂逡廵亦毙
　　岭表録异海镜广人呼为膏药【一作叶】盘两片合以成形殻圆而中甚莹滑白照如云母光内有少肉如蚌胎腹中有红蟹子大如黄豆而螯足皆具海镜饥则蟹出拾食蟹饱归腹海镜亦饱或廹之以火则蟹子走出离肠腹立毙或生剖之有蟹子在腹中逡廵亦毙　任昉述异记南海有水虫名曰筯蚌蛤之类也其小蟹大如榆荚开甲食则蟹亦出食筯合甲蟹亦还入为筯取食以终始生死不相离此亦海镜之类江赋注蛣一名海镜南越志蛣腹蟹注大长
　　二三寸腹中有蟹子如榆荚合体共生汉志鄞有鲒埼亭顔注鲒即蛣埼曲岸也其中多鲒因名　渔书海镜肉似蚝有小蟹生焉为镜取食殻通明洁白取作窗可比琉璃水晶
　　海镜蟹为腹水母虾为目虚有咸受羡补不足人固有之无惑乎物
　　首二句见越絶书及郭璞江赋述异记蛣形似蚌有一小蟹在腹中为蛣出求食蟹或不至蛣馁死人呼蟹奴　岭表録异水母形如覆防腹下有物如絮而无口眼常有数十虾寄腹下食其涎浮水上遇人捕之即沉乃虾有所见耳博物志东海有物状如凝血从广数尺方圆名曰鲊鱼无头目处所内无藏众虾附之随其东西人取煑食之北户録一名蚱一名石镜海篇一名虾防一名蟦一名海靼【音折】状象柔皮雨航杂録鱼一名防一名摴蒱一名水母俗所
　　谓海蜇也雨多水则是物盛其形如覆笠以虾为目虾动则沉土人食之皆以土积其寔损脾南人以为性暖能治河鱼疾
　　陵龙
　　陵龙之体黄身四足形短尾长有鳞无角南越海人嘉羞见逐【临海水土志本赞】
　　或作陵龟见尔雅摄龟注或作神龙南越志神龙龟大如拳金色上甲两边如锯齿爪至利能缘木捕蝉至羙可食不中于卜或作石龙子按石龙子生山石间似蛇有四足头扁尾长形细长七八寸大者一二尺有细鳞金碧色大都鳞介之产非目见未易意度也
　　山蠵
　　岭表蟕蠵是曰山龟人立其背可负而驰木楔其肉声吼如牛【叫鱼其切】巧匠琢之以为梳箆
　　一名文广志蟕蠵形如出交州山在山上食草长尺余　岭表録异蟕蠵者俗谓之兹夷乃山之巨者人立其背可负而行产潮循山中乡人采之取殻以货要全其殻湏以木楔出肉吼如牛声响震山谷广州有巧匠取其甲黄明无日脚者煑而拍之防黑玳瑁花以为梳箆杯器之属状甚明媚按甲上有黒晕名日脚　续捜神记鄱阳人黄赭入山采荆阳遂迷路数日忽见大赭更祝之曰汝是灵物而吾迷不知道今骑汝背头向便是路龟即从右转赭乗行十许里得溪水即估客舟行者也　应劭云雄曰玳瑁雌曰蟕蠵按诸蕃志玳瑁形似鼈首嘴如鹦鹉背负十二叶黒白斑文间杂邉栏缺齧如锯无足而有四鬛前长后短以鬛捍水而行老者甲厚而黑白分明小者甲薄而花字糢糊或曰取用必倒悬用滚醋泼之逐片应手而下出广南产于海洋深处或云前两鬛长状如檝后两鬛极短其上皆有鳞甲背甲十二片斑文相错鳞差以成一背海人飬以盐水饲以小鳞俗传甲子庚申日輙不食谓之瑇瑁斋日此则属非山蠵类矣　南州异物志瑇瑁如生南方海中大者如蘧蒢背上有鳞大如扇取下因见其文欲以作器则煑之因以刀截任意所作俟其冷以鲛鱼皮错治之后以枯条木叶莹之即光辉矣按史记赵欲夸楚簮劒器悉饰以瑇瑁续汉书舆服志贵人助蠺瑇瑁钗髙文恵与妇书今致瑇瑁梳一枚晋潘尼有瑇瑁椀赋此物之珍尚也乆矣
　　水蠵
　　蠵惟水海【一作涪】陵是育其缘中文其甲堪卜冯夷所命切和灵曲
　　尔雅灵注涪陵郡出大甲可以卜缘中文似瑇瑁俗呼灵即今蟕蠵一名灵蠵能鸣郭璞賛水圆三方源溢沸灵爰处掉尾飬气庄生是感挥竿傲贵　南越志神出江水庐江郡甞献生于太卜防含神知为效之大　説文蠵以胸鸣其音如鼓雒神赋云冯夷鸣鼓是也又汉郊祀歌冯夷切和注冯夷水神名灵蠵也
　　海蛤
　　海蛤魁陆瓦垅犷殻外眉内渠形挚浑朴【万震南州志赞】说文蛤有三种皆生于海蛤蛎千嵗鸟所化也海蛤百嵗燕所化也魁蛤一名复老服翼所化状如海蛤圆而厚外有理纵横即今蚶也尔雅谓之魁陆　蘓恭云海蛤细如巨胜子光浄莹滑者佳粗如半杏仁者名防耳蛤不堪入药沈存中笔谈海蛤即海边沙泥中得之大者如碁子小者如油麻粒黄白色或黄赤相杂葢非一类乃诸蛤之殻为海水礲砺日乆光莹都无旧质不能分别为何蛤故通谓之海蛤吴晋谓海蛤头有文文如锯齿此乃魁蛤非海蛤也　侯鲭録瓦垅犷殻浑沌钱文如建瓴外眉而内渠其名瓦垅注眉髙为睂渠防为渠按周礼典瑞驵圭璋璧琮琥璜之渠眉先郑注皆开渠为眉瑑瑑有圻鄂瑑起后郑云渠眉玉餙之沟瑑也防云六玉两头皆有孔又于两孔之间为沟渠于渠之两畔稍髙为眉瑑杂爼蛤蜊风雨能以殻为翅飞海味索隐蛤与
　　蚌同类而异形长者蚌圆者蛤海蛤蛤蛎蛤蜊齐蛤文蛤车蛰姑劳蜺皆蛤也石蛤也待春而丛生也石华蛤也附石而零生也诸蛤皆产于海而又有黄蛤者甚佳賛云类若焦防出于沙汀聚如繁星轻如蜂翎味如寜馨其于大者何不视之如丁丁而其于小者何不任之为形形　蛤蜊生东海似蚌略小白腹紫唇两片相合而生故曰蛤食之有利于人曰蜊又一种文蛤笔谈名花蛤大者圆二寸小者圆五六分一头大一头小背上有花斑文本草注小紫斑者曰文蛤两头尖者曰齐蛤海上人云蛤蜊文蛤皆一潮生一晕又一种长椭者名为马刀小圆者名蚬又一种蛤殻在海乆被风涛亷棱消尽所存礧磈杂于泥沙有似碎石名海石皆入药西王母云仙药有白水霛蛤又一种名担罗蛤类也生新罗国彼人食之主治热气消食临海志芦雉似蛤蜊殻小薄耳　赵后外传真腊夷献万年蛤光彩如月照人无妍丑皆羙成帝以赐飞燕　象山志珠岩絶顶一潭中有蛤色如金出游水中雨随至　渔书云凡蛤之属闭口闻雷鸣则不复闭每一潮生一晕海人认最真文蛤表有文如水墨畵漳南有二种大如升者殻上有文及毛小者文似但无毛耳潮州又有扁而长者味亦佳乡中又有蛤螺赤觜之名又一种似蛤而薄者名沙劳大都海产味不及江北
　　江瑶柱【当附海月】
　　江瑶柱【句】厥甲羙【音裕句】肉柱肤寸名江瑶柱【万震此赞尤古】临海异物志玉珧柱厥甲羙如珧玉晋安南异物名记肉柱肤寸羙如珧玉即江瑶也如蚌而稍大中肉腥而防【韧仝】不中口仅四肉牙佳耳长可寸许圆半之白如珂雪一沸即起甘鲜脆羙莫可名状此所谓柱也　王氏宛委録奉化县四月南风起江瑶一上可得数百柱以鸡汁瀹食肥美过火则味尽也　海味索隐张将军九江瑶柱賛冠于石髄琼浆羙如瑶云腴露膏圆而柱玉须氷筋倘生北海伯夷不采西山之薇以供赤松留侯永辟人间之谷笑说麟脂是俗羙不堪大嚼屠门肉
　　今之马甲柱古曰玉珧厥名之珍海图所标昔人赏之谓羙无涯取类南来以配荔枝
　　杂爼玉珧似蚌长二寸广五寸上大下小殻中柱炙之如牛头胘项　雨航杂録玉珧一名蜃姚即江瑶柱也柱肉脆羙其甲可饰刀鞘葢蜃之小者　恵州志一名马颊出归善县韩退之所谓马甲柱是也人有问东坡以荔枝风味云江瑶柱可敌之
　　紫魼
　　兰陵紫魼江淹紫【音银】是惟蚌类发华应春珠虾锦蛤玉盘同珍
　　荀子东海有紫魼即石刼也江淹集海人有云石一名紫蚌蛤属也春而发华有足异者赋曰夫海若之小臣具品色于沧溟既炉天而铸物亦噏化而染霛比文豹而无恤方珠蛤而自寜冀湖涛之蔽迹愿州渚以沦形升庵亦有赋　石生东南海中石上殻如海螯其色紫可食一名石鲑或谓即紫贝及石决明者非真腊记云有长八九寸者海味索隐石土名脚又名佛手蚶皆以象形立名其肉端有两黑爪至春月开如华郭景纯江赋琼蚌晞曜以莹珠石魼应节而葩谢眺紫晔春流王维去问珠官俗来经石春是也　渔书云仙人掌一名脚生海礁上蚌属上半为硬殻如掌下半绿皮裹肉如脚大不盈寸江文通以为紫郭景纯以为石
　　石决明
　　鳆【句歩角切】似蛤【句】无鳞有殻一面附石【叶音错】细孔杂杂或七或八
　　郭璞尔雅注此鱼尤竒入药品者以七孔八孔者佳北齐顔之推云鳆即石决明内旁一年一孔至十
　　二孔而止以合嵗数登州所出其味珍絶光武时张歩据青徐遣使诣阙上书献鳆鱼即此　陶宏景云鳆鱼甲附石生大者如手明耀五色内亦含浆主治青盲失精续博物志名九孔螺岭南郡及莱海邉皆有之形长如小蚌而扁外皮甚粗细孔杂杂内则光耀背侧一行有孔如穿成者七孔九孔良生石崖上海人泅水乗其不意即易得之否则粘难脱也功能明目故称石决明　五杂俎北地珍鳆鱼每枚三钱汉王莽防鳆鱼慿几不复睡后汉吴良为郡吏不阿太守赐良鳆鱼百枚又南齐有遗禇彦回三十枚者每枚值数千钱古人已重之矣
　　东海夫人
　　东海夫人淡菜有殻形虽不典而益帷箔求以象类堪为一噱
　　陈藏器云东海夫人生东南海中似珠母一头小中衔少毛味甘羙南人好食之阮氏云淡菜生海藻上故治瘿与海藻同功日华云虽形状不典而甚益人煑熟食之能补五脏益阳事但多食令人头目闷暗得防利即止　掌禹锡嘉祐本草名淡菜浙人呼殻菜一名海蜌孟诜云平时烧食即苦不宜人与少米先煑熟后去毛再入萝卜或紫蘓或东同煑即更妙　唐明州嵗贡淡菜蛤蚶州守孔戣奏罢之　渔书云淡菜形似蚌而小肉酷肖人隂生剖之肉白如玉　元伊世珍嫏嬛记海产多肖人形戚车类男隂文齧类女隂文齧即淡菜亦名东海夫人
　　海牛
　　海牛鱼皮潮信可卜潮至毛张潮退则伏刻象押招风斯速
　　述异记东海有牛鱼其形如牛海人采捕剥其皮悬之潮水至则尾起潮水落则尾伏博物志亦云　临海水土记鱼牛象獭大如犊子毛青黄色其毛似氊知潮水上下一云东海有半体鱼状如牛剥皮悬之潮至则毛起潮去则毛伏诗义防鱼之大而有力者鱼貍将潮将雨毛皆起潮还天晴毛则伏常千里外知海潮是也　陈藏器云生东海其头如牛一统志牛鱼出女直混同江大者长丈余重三百斤无鳞骨其肉脂相间食之味长异物志南海有牛鱼一名引鱼重三四百斤状如鳢无鳞骨背有斑文腹下青色知海潮　本草海牛生东海角硬尖鋭有纹身有背文苍色腹黄白色有筋顶花防尾象鱼主补肾今人房中药多用之　山东志文登县北海中海牛无角长丈余紫色足似尾若鮕鱼性防疾见人则飞赴水皮堪弓鞬脂可燃灯
　　大蟹
　　女丑大蟹其广千里举螯为山身故在水海阳専车曷云其比
　　大荒东经女丑有大蟹广千里又海内北经姑射国大蟹在海中亦千里之蟹　汲书海阳巨蟹其殻専车　有海贾忽见两山出于波间各髙数丈已忽没舟人云此蟹螯也详广异记
　　彭螖
　　尔雅彭螖经郭索均为蟹谥螖讹以越梁王醢化兹乃臆説
　　尔雅螖蠌小者蟧郭注即彭螖也似蟹而小蟛蜞亦其类食之误人矣　太经鋭前一蟹之郭索后蚓黄泉墨客挥犀林逋诗草泥行郭索注蟹行貌太蟹之郭索用心躁也又髙似孙蟹赋其武郭索其行睢盱其心昜躁其肠寔枯　古今注蟛蚏小蟹生海涂中食土吴人螖讹作越遂附防其説谓汉祖醢彭越置其肉于江化此　傅肱曰蟛蚏者二月三日盛出于海涂吴俗尤所嗜尚嵗或不至则指为禁烟谓非佳节也今通防其类寔繁然有同蟛蚏差大而毛好穴处田畆中名蟛蜞毒不可食
　　沙狗
　　蟹有沙狗亦似蟛螖穿沙为穴见人则蛰曲径易通了不可得
　　尔雅翼沙狗似蟛螖壤沙为穴见人则走不可得出南海　雨航杂录沙狗穴沙中见人则走或曰沙钩从沙中钩取之也味甚羙
　　拥劔
　　蟹有拥劔一螯偏大随潮退殻随退复裹力能鬬虎利其防剉
　　吴都赋注拥劔蟹属从广二尺许有爪其一螯偏大大者如人大指长二寸余常忌防之如珍寳其利如劔故名其一螯尤细主取食杂俎拥劒二螯以大者鬭小者食是也　古今注拥劒一名执火以其螯赤也埤雅一名桀歩按尔雅翼随潮退殻者摊涂力能鬭虎者蝤蛑賛混举矣
　　招潮
　　蟹有招潮遡月而翘背向不失与潮相招物有知云谁之教
　　一名望潮似蟛蜞生海中潮至出穴而望可食尔雅翼小如蟛蜞殻白见潮欲来出穴举螯迎之故名
　　倚望
　　蟹有倚望常起顾睨东西其形两翘八跂望常如此入穴乃止
　　尔雅翼注倚望如蟛蜞青色进輙举两螯以望
　　石蜠　蜂江　芦虎
　　蟹有石蜠蜂江芦虎石殻铁卵不中鼎爼好事取之充畵圗谱
　　文登吕亢多识草木虫鱼守台州临海命工作蟹图凡十有二种一曰蝤蛑乃蟹之巨者两螯大而有细毛如苔八足亦皆有防毛二曰拨棹子状如蝤蛑螯足无毛后两小足薄防濶其大如升南人皆呼为蟹八月间盛出人取之与人鬭螯甚巨徃徃能害人三曰拥劔状似蟹而色黄其一螯偏长三寸余有光四曰蟛螖螯防毛足无毛以盐藏而货于市尔雅蟛蠌【音泽】小者蟧蠌蟧吴人呼为彭捜神记言此物甞通人梦自称长卿临海人多以长卿称之五曰竭朴大于蟚螖殻黑斑有文章螯正赤常以大螯障日小螯取食六曰沙狗似蟛螖壤沙为穴见人则走屈折易道不可得七曰望潮殻白色居则背坎外向潮欲来皆出坎举螯如望不失常期八曰倚望亦大如蟛螖居常东西顾睨行不四五又举两螯以足起望惟入穴乃止九曰石蜠大于常蟹八足殻皆赤状如鹅卵十曰【音流】江如蟹两螯足极小坚如石不可食十一曰芦虎似蟛蜞正赤不可食十二曰蟛蜞大于螖小于常蟹此皆常所见者北人罕见故绘以为图又海商言海中鼊岛之东一岛多蟹种类甚异有虎头者有翅能飞者有能捕鱼者有殻大兼尺者以非亲见故不画李履中得其一本为作记　李时珍云生溪涧石穴中小而殻坚赤者石蟹也野人食之两螯极小如石者江也不可食　石蜠疑即千人揑按杂俎形似蟹大如钱殻甚固壮夫极力揑之不死俗呼千人揑不死因名渔书作千人擘殻坚肉满无隙可乗当有子时一擘而开乗其瑕也江似蟹而小有十二脚　尔雅翼芦虎似蟛螖两螯正赤不可食南海出
　　车螯
　　海物惟错车螯蛎蚶眉目内缺犷殻外缄瓦砾何异庖厨是堪
　　释名蜃属俗讹作昌娥李时珍云其殻色紫璀粲如玉斑防如花海人以火炙之则殻开取肉食之主治解酒毒消渇并痈肿　南史何侈于味后欲去甚者门生钟岏曰车螯蚶蛎眉目内阙惭浑沌之竒犷殻外缄非金人之愼不悴不荣曾艸木之不若无声无臭与瓦砾其何殊故宜长充庖厨永为口实　或云蛤蜊大者蘓颂云肉似蛤蜊而坚硬不及梁元帝启车螯味髙食部名陈物志蛤蜊声重前论见珍若士【见淮南子】并东海波臣西王母药雀文始化燕羽犹存体润珠胎形随月减　渔书车螯亦蛤类大小不等大者如拳土名沙蛲小者如指土名沙白小之味甚于大其殻光滑如佳磁　江赋注琼蚌似车螯洁白如玉临海水土记似车螯而角不正者曰移角似车螯而殻薄者曰姑劳似车螯而小者曰羊蹄出罗江昔人皆谓雉化者乃蛟类之蜃陈藏器罗愿谓即蛟类之蜃似误
　　蛎房
　　海曲蛎房或名蚝山眉渠磊砢牡牝异斑肉曰蛎黄醰味海蛮
　　本经名蛎蛤别录名牡蛤异物志名贲或名蚝按房音傍读如阿房之房　张九蛎賛蜂房水窝防千万落附石以生得潮而活所茹海藻所吞月魄贮白玉瓯云凝雾结沁甘露浆涎流溢咽是无上味形容不得　陈藏器云天生万物皆有牝牡惟蛎是咸水结成块然不动隂阳之道何从而生杂爼亦云李时珍谓蛤蚌之属皆有胎生卵生独此化生纯雄无雌故得牡名本草云生东海池泽是百嵗雕【一作蜩】所化十一月采以大者佳其生着石皆以口在上举以腹向南视之口斜向东则是左顾道家以左顾者是雄名牡蛎右顾者名牝蛎入药用左顾者良蛎言其粗大也　雨航杂录蛎生着石磈礧相连如房一名蚝山初生海岛边才如拳石四面渐长有一二丈者巉巗如山每房有蚝肉一块大小如房广【缺】
　　蹄小房如人指面每潮来则诸房皆开【缺】
　　含以充腹海人取之皆凿房以烈火逼开取肉食之渔者于海浅处植竹扈竹入水累累生砺斫取之名曰竹蛎文选蛎磈磥而碨防注长七尺形如马蹄又谓梅花蛎是物除热补伤涩精益血土人用以为酱曰蛎黄酱乐清县新溪口有蛎屿方圆数十亩四面皆蛎其味偏好　合涧有牡砺名蚝南人重之语曰得合涧一蚝亦足以豪韩文公诗蚝相粘为山十百各自生宋翟忠恵焦山诗僧居蚝山迷向背佛宇蜃气成吹嘘　王敬羙闽部防蛎房虽介属附石乃生得海潮而活凡海濵无石山溪无潮处皆不生余过莆迎仙寨桥时潮方落儿童群向石间剔取肉去殻连石不可动或留之仍能生
　　蚶【音憨】子
　　蚶为蚌属文似瓦屋殻中有肉紫色满腹纵横其理五味具足【盛之荆州记】
　　旧賛蚶子蚌属形如瓦筒纵横厥理五味具充又云千歳蝙蝠化为魁陆别名为蚶形如瓦屋又张九颂内柔而茹外刚而错惟柔乃食其肉惟刚防磨其殻茹其肉弃其殻蚶乎蚶乎其賛食指之甘而扶糟丘之酣者乎　岭表録异蚶子葢蛤蚌之类南人名空慈子顷卢均尚书移镇岭南改名瓦屋子以其殻上有棱如瓦垅子故名殻中有肉紫色而满腹广人尤重之多烧以荐酒俗呼天脔炙食多即壅气背膊烦疼未测其性也
　　贝
　　夏周锦货贝以市砑螺晕纸光我髦士厥有神功消雾宁水岂特把玩止娱童子
　　盐铁论夏后氏以贝诗成是贝锦贝文如锦也张融集绮贝绣螺南方记斑贝蠃大者围之得六寸采卖之以易绛青相如传钓紫贝注紫质黒文古以为货南越王献文帝紫贝百五左思赋紫贝流黄山海经邽山蒙水出黄贝说文古者货贝而寳用以交易以二为朋　桂海虞衡志贝子海傍皆有之大者如拳上有紫斑小者指面大白如玉东方朔传齿若编贝指小者耳　徐衷南方记曰斑贝蠃大者围之得六寸小者围之得五寸在于海邉渔人时有得之者大贝出诸薄巨延州土人采卖之以易綘青　刘欣期之交州记曰大贝出日南如酒杯小贝贝齿也善治毒俱有紫色　郭璞贝賛曰先民有作贝为货贵以文采贾以小大简则易资犯而不过
　　蚌
　　万物变蜕其理无方雀雉之化含珠懐珰与月盈亏恊气晦望【郭璞赞补】
　　墨子【缺】吴都赋蚌蛤珠胎与月亏全文心雕龙蚌病成珠淮南子明月之珠螺蚌之病而我之利也　吕氏春秋月望则蚌蛤实羣隂盈月晦则蚌蛤虚羣隂缺淮南子月死而螺蚌膲　鼈孚乳以夏蚌孚乳以秋又蚌闻雷声则防又海中小蚌曰蛏蚌大者如箕徐充南方记珠蚌殻长三寸在涨海中亦名珠母殻武人多以之饰色如银毋【缺】
　　战国防赵且伐燕蘓代为燕谓赵恵王曰川蚌方出曝而鹬啄其肉蚌合而相持鹬曰今日不雨明日不雨即有蚌脯蚌亦谓鹬曰今日不出明日不出必见死鹬
　　螺【賛缺】
　　古文通作蠡种类最多田螺生水田中形圆大如桃李殻有旋文状类蜗牛外刚内柔青黄色其肉视月盈亏故王充云月毁于天螺消于渊淮南子蛤防珠与月盛衰　蓼螺紫色有斑文味辛如蓼字亦作蠡香螺厣可杂甲香者钿螺光彩可饰镜背红螺色防红珠螺莹洁如珠梭尾螺形如梭今释子所吹者不入药又一种蜗蠃一名螺蛳小于田螺上有棱大如指头而殻厚于田螺惟食泥水春月人采置锅中蒸之其肉自出酒烹糟煑食之清明后其中有虫不堪用矣此物难死误泥入壁中数年犹活今寜波出泥螺状如蚕豆可代充海错　蘓颂云流螺大如小拳青黄色长四五寸诸螺中此肉味最厚南人食之桂海虞衡志青螺状如田螺其大两拳揩磨去麤皮如翡翠色雕琢为酒杯其形有大如瓿者如升如碗如拳者如指顶者其色有斑文有黄白有苍有黒其殻有吹作鼓角者有可以盛水盛花者有可为酒杯者其肉皆中食品名号不一吹者名响螺视夷螺为大盛水者名防螺以状似防也杯勺者名孔螺身有刺孔即鹦鹉螺如拳者为香螺黄螺花螺小者为珠螺为青茵为海狮不可尽纪
　　蜃
　　蜃乃雉化气成楼防摩殻以耨始于姫邰农耨从辰文有自来
　　月令雉入大水为蜃晋语雉入于淮为蜃说文雉雀虬皆化蜃古人多以作器皆注大蛤也【缺】
　　杂兵书渭水出气如蜃蜃形如蛇而大腰以下鳞
　　尽逆食燕子一曰状似螭龙有角有耳背鬛作红色世云雉与蛇交而生蜃又云蛇求于雉则为蜃故三物常异而同感也按蜃有蛤蜃蛇蜃二种
　　蠯
　　蠯式玉度蚌象寳爻螺书璚籕篆□虫雕取类斯大称名则稍何伤磊落无损贤豪
　　蠯蚌之狭而长者见周礼一名马刀别録云生【缺】池泽及东海取无时陶景云生江汉长六丈【缺】其肉似蚌陈藏器云一名齐蛤生海中状如蛇【缺】尖小　易离为蚌为蠃蠃之形鋭蚌之形剡皆【缺】内柔而性又善丽故也寳爻见京房易传唐【缺】賛神禹岣嵝碑云龙画傍分螺书匾刻徐楚食【缺】贵匾音果


　　异鱼图賛笺卷四
　　异鱼图赞笺防
　　予作异鱼图赞间出以示好事者或献疑曰尔雅注虫鱼定非磊落人子不见韩子之诗乎予曰韩子有为言之也迹其焚膏继晷之际口吟手披之余遇虫名鱼字将删之乎老子云美言不信而五千之言未尝不美庄子欲絶学而庄子何尝不学蘓子谓人生识字忧患始其欲人尽不识字乎如此之类古人善戏谑自掊击之一机也然不可以训若孔子则岂其然敎小子以学诗终于多识则虫鱼固在其中矣孔子岂非磊落人哉近之不悦学者拾古人善谑之言以为不肖护躬之符可笑且悼充类其说则伏猎弄麞之侍即长鎗大劒之将军一一皆磊落人也夫升庵载识




　　异鱼图賛笺补引
　　戊午之役觖望禹门自分泥蟠毕此生矣同社多挟防走长安而余复负笈入山寺章句沈余既所憎对觅话老衲外惟日披古函防帙以喻适志耳偶简升庵先生异鱼图賛不避疎浅漫摭见闻诠次如卷已而老衲见之戯谓曰羡渊不如结网获鲜可以忘筌余服膺其得斵轮防防异日持青墨头十数鱼名暨山海经所载珠蝥之类来讯则又升庵先生所遗者余因类搜其遗补之维时阳萌寒谷气啓负氷聊借笔墨作濡呴缘以傲简蟫曰余将弹铗衡泌不欲似尔分饱神仙字也稿成命儿子軰较正鲁鱼乃亦彷笺如左凡三卷又闰集一万厯戊午长至日蒲亭胡世安识




