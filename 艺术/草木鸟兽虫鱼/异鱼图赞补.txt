　　钦定四库全书　　　　　子部九
　　异鱼图赞补　　　　　　谱録类三【草木禽鱼之属】提要
　　【臣】等谨案异鱼图赞补三卷闰集一卷
　　国朝胡世安撰世安有大易则通已着録是书乃其未第时所作以杨慎异鱼图赞尚多所阙漏因摭其遗脱作为此编凡鱼类补一百五十四种为赞五十七首海错类补三十八种为赞二十八首又闰集一卷鱼三十余种冠以摩竭海多非常之鱼亦各为之赞而其子璞及其门人雷琯等共加笺释闰集所载与目録多不相应前后舛互赞文亦徃徃阙佚疑当日修改未竟之本也慎之作赞虽属文人防戏之笔而源出郭璞要自古隽可观世安续加仿效其征据典博亦不失为驯雅与慎书相辅以行于水族品目亦畧备矣干隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀













　　钦定四库全书
　　异鱼图赞补卷上
　　明　胡世安　撰
　　鲻鱼
　　鲻鱼肖鲤产浅海防非鲚非鰦音峕混系首匾身圆骨软肉细大者号防子味靡俪
　　航杂录鲻鱼似鲤生浅海中专食泥身圆口小骨软肉细似鲻而大者曰防神仙传介象与呉王共论鱼以鲻为上取其益隂　张九颂驾青虬骖螭肥而痴湼而淄似乌则比黒鱼不嫌入淤而食泥犹堪哺糟与啜醨　养鱼经松之人于潮泥地凿池仲春潮水中捕鲻盈寸者养之秋而盈尺腹背皆腴为池鱼之最是食泥与百药无忌其子味更佳京口录云头匾而骨软惟喜食泥色缁黒故名粤人讹为子鱼闽志云目赤而身圆口小而鳞黒至冬能牵被而自藏　李时珍云生东海状如青鱼长者尺余其子满腹有黄脂味美獭喜食之呉越人以为佳品腌作鮝腊　齐谐记魏明帝见雒水白獭不可得徐邈曰獭嗜鲻鱼不避死乃刻画板作鲻形悬于岸羣獭竞来一时执得　鰦鱼出余姚子鲚鱼出山隂
　　青脊鱼
　　青脊非鲫而有鲫名身扁鳞白腴美可鲭清明时候脑内虱生肉瘦味减不中煿烹
　　海味索隠青鲫歌探茅积得鲫顔如漆味如腊煮白石防中咽啖蟠桃吐昆核比五荤是鸡肋中间弃之殊可惜屠本畯云青脊鱼身扁而鳞色俱白以背上一条青脊得名非青鲫鱼也其膏腴甚美出秦化县士庶咸珍之在诸鱼之上过清明时候脑中生虫名鱼虱其虱渐大而鱼亦渐瘦便不堪食矣岂张将军食此鱼正在生虱时耶但脊作鲫土人故自讹耳渔书黄鱼状似鲥鱼而小一名青鲫宁波出者佳
　　鳞薄刺柔海人尚之
　　香鱼
　　鴈珍维五香鱼殿供丰美防萃五斗曷庸月増一寸自春徂冬
　　雨航杂录鴈山五珍谓龙湫茶观音竹金星草山乐官香鱼也士人朱太守素无宦情尝曰岂以五斗易五珍香鱼鳞细不腥春初生月长一寸至冬月长盈尺则赴潮际生子生已辄稿惟鴈山溪涧有之他无有也一名记月鱼
　　墨头鱼
　　墨鲈类鯶出以三月渔火夜伺其来勃窣好事相传墨沈攸淈
　　墨头鱼属嘉州出形状类鯶子长者及尺其头黒如墨头上有白子二枚又名北斗鱼常以二三月出渔人以火夜伺叉之惟郭璞台前乃有世传璞著书台上鱼吞洗砚之墨所化或名墨鲈　方物畧云黒头鱼形若鯶长者及尺出嘉州岁三月则至惟郭璞台前有之里人欲怪其説则言璞著书台下鱼吞其墨故首黒赞曰黑首白腹脩体短额春则羣泳促罟斯获嘉州又有客朗鱼似鲥肉嫩而美不恒有也马嘉鱼
　　福之马嘉燕尾银肤春夏乳子始与潮徂知进□退见束罧防
　　癸辛杂识姚镕效柳河东三戒作三説其一曰福之马嘉云海有鱼曰马嘉银肤燕尾大者视晬儿脔而火鱐之可致远常渊潜不可捕春夏乳子则随潮出没而上渔者用此时帘而取之帘为疏目广袤数十寻雨舟引张之缒以铁下垂水底鱼过者必鑚触求进愈束愈怒则颊张鬛舒钩着其目致不可脱向使触网而能退却则悠然逝矣知进而不知退用罹烹醢之酷悲夫
　　鯈防
　　浮阳之鱼名曰鯈防状如柳叶羣游发发胠沙望洋有怀莫豁省枯鱼书徒增嗟咄
　　荀子鯈【音稠】防【当作鲅】者浮阳之鱼也胠【袪同】于沙而思水则无逮矣挂于患而欲谨则无益矣　本草名鲦鱼一名防鱼一名鮂鱼条其状也粲其色也囚其性也李时珍云生江湖中小鱼长仅盈寸形狭而扁状如柳叶鳞细而整洁白可爱性好羣游最宜鲊菹鳘鱼
　　腮有三四彷佛淞鲈虽有鳘名与类殊
　　雨航杂录鳘鱼状似鲈而肉粗三腮曰鳘四腮曰茅鳘乐清志所谓鳘【音敏】鱼是也一曰茅狂　林日瑞渔书云防状如石首而大色黒多鳞巨者鳞如海镜眼如碗重数十斤生深海中可脯可醢其胶絶坚美工师为几案诸器物常用之　篇海鲼同【音愤】即鳘也此鱼圆如盘口在腹下尾有毒此似另种互见黄魟笺
　　杜父鱼
　　溪涧小鱼爰有杜父状类吹沙口濶喙砮脊鬐虽螫渡父攸膴
　　杜父鱼一名渡父鱼一名黄防【音么】鱼一名船矴鱼临海志名伏念鱼古今注江东呼童子鱼为土父是也李时珍云溪涧小鱼渡父所食故名见人则以喙挿入泥中如船矴也陈藏器云杜父鱼生溪涧中长二三寸状如吹沙而短其尾岐大头涧口其色黄黑有班脊背上有鬐刺螫人
　　勒鱼
　　东南海中夏初谡谡渔人设网伺鳓次逐状刺如鲥氷鲜是鬻甜若生骨蔕寻熟
　　本草此鱼腹有硬刺勒人故名出东南海中以四月至渔人设网候之听水中有声则鱼至矣有一次二次三次乃止状如鲥鱼小首细鳞腹下有硬刺如鲥腹之刺头上有骨合之如鹤喙形干者谓之勒鮝呉人嗜之甜生者用勒鮝骨挿蔕上一夜便熟石首鮝骨亦然　养鱼经鳓鱼腹下之骨如锯可勒出与石首同时海人以氷养之而鬻于诸郡谓之氷鲜沉虎　潜鹿
　　惟海蛮师鱼身虎首爰彼潜鹿亦班龙偶变化无恒孰是枢纽
　　谈乘沉虎虎头鱼也潜鹿鹿头鱼也互见前鲛笺梦溪笔谈嘉祐中海中渔人获一物鱼身而首如虎亦作虎文有两短足在肩指爪皆虎长八九尺视人辄泪下舁至郡中数日方死有父老云昔年曾见之谓之海蛮师然书传小説未尝载　临海水土异物志鹿头鱼有两角如鹿又雷州出虎鲨鹿鲨电白海中有鹿鱼梅圣俞有鹿角鱼诗海中鱼角矗矗不拟龙乃拟鹿岭表录异鹿子鱼頳色其尾鬛皆有鹿班赤黄色罗州图经云州南海中有洲毎春夏此鱼跳出洲化而为鹿曾有人拾得一鱼头已化鹿尾犹是鱼南人云鱼化为鹿肉腥不堪食
　　黄魟鱼
　　鱼曰黄魟【音烘】身似槲叶头尖无鳞末刺堪慴
　　酉阳杂俎黄魟鱼色黄无鳞头尖身似大槲叶口在颔下眼后有耳窍通于脑尾长一尺有三刺甚毒雨航杂録魟鱼形圆似扇无鳞色紫黒口在腹下尾长于身如狸鼠其最大曰鲛其次曰锦魟曰黄魟曰斑魟曰牛魟曰虎魟魟或作防文选所谓鲼鱼也尾端有刺甚毒大抵海鱼性尤热于诸鱼不可常餐油鱼
　　河首石穴油鱼所裔三寸而脩岂魟之俪肥以中秋炙食腴毳
　　油鱼在云南邓川州南上有珥池又五里为油鱼穴鱼长仅二三寸中秋则肥孟冬则絶　沮水记云河首关有石穴八九月产油鱼甚肥人谓水咸则然油鱼视魟鱼更小而肥美过之炙则腴毳
　　黄鲴鱼
　　黄鲴小鱼身扁鳞白阔不逾寸长不近尺可充胙菹宜于煿炙黄姑黄骨呼讹南北
　　本草黄鲴鱼生江湖中小鱼也状似白鱼而头尾不昻扁身细鳞白色濶不逾寸长不近尺可作鲊菹煎炙甚美按鱼肠肥曰鲴此鱼肠腹多脂渔人炼取黄油然灯甚腥南人讹呼黄姑鱼北人讹呼黄骨鱼白鱼
　　北胜陈海白鱼是育江湖类生太湖擅独鱎鲌殊穪武舟戬谷雄诠魾名崔豹有録
　　一统志白鱼出云南北胜州陈海状如鲤而色白又淮水出白鱼和州出淮白鱼　避暑録太湖之白鱼冠天下梅雨后十有五日入时白鱼最盛谓之时里白　本草亦作鲌一名鱎鱼白者色也乔者头尾向上也刘翰云生江湖中头昻大者长六七尺李时珍云鲌形窄腹扁鳞细头尾俱向上肉中有细刺武王白鱼入舟即此　古今注白鱼雄者曰魾子好羣浮水上名白萍
　　阳鱎
　　迎钓辄吞阳鱎则尔肉懆无味质薄不美譬彼冠葢前尘倒屣贤喆烹鲜云胡不鄙
　　説苑宓子贱为单父宰过阳昼曰子亦有以送仆乎阳昼曰夫投纶错饵迎而吸之者阳鱎也其为鱼薄而不美若存若亡若食若不食者鲂也其为鱼博而肉厚子贱曰善未至单父冠葢迎之者交接于道子贱曰车驱之车驱之夫阳昼之所谓阳鱎者至矣于是请耆老尊贤者而与之共治
　　白鲢
　　鱼之贵者爰有白鲢纳池白露违时则脧
　　养鱼经曰鲢乃鱼之贵者白露左右始可纳之池中或前一月或后一月皆不育渔人携于舟若煎炙油气触之则目瞎京口録云巨首细鳞池塘中多畜之鯼鱼
　　鱼饕类者江湖有鯼志讹石首食疗混鯮其实三种稍有异同
　　李时珍云鯼性啖鱼其目防视故名异物志作石首非也食疗作鯮鯮生江湖中体圆厚而长似鳡鱼而腹稍起扁额长喙口在颔下细鳞腹白背微黄色亦能噉鱼大者二三十斤
　　防鱼
　　闽莆有防鲜食朶颐剖腹子满冬佳时
　　王得臣麈史防鱼闽中鲜食最珍者长七八寸濶二三寸剖之子满腹冬日正其佳时莆田迎仙镇乃其出处黄公度云莆中佳产惟子鱼紫菜荔枝蛎房也宋方匀泊宅编兴化军子鱼惟通应大师庙前者
　　最美世称通应子鱼而东坡诗通应子鱼犹带骨应作印恐误　渔书子鱼似青鱼而小正二月间佳此种海上多有之惟咸淡水之交其品独擅又有赤鮌白鮌大同小异海人能辨之临安只子鱼一种大则鲻鱼也生江中者胜他产类説秦桧夫人尝春日入宫显化太后言近日子鱼大者絶少夫人曰妾家有之当以百尾进归告桧咎其失言乃谋之客以青鱼进后抚掌大笑云我道这婆子村果然
　　印鱼
　　首载篆籀注诸鱼死似青而修捕必先祀胜鹗炙者彼或疑此
　　杂俎印鱼长一尺三寸额上四方如印有字诸大鱼应死者先以印封之　明黄铁桥海语印鱼出南海中似青鱼而脩广过之头骨中拆如解颅之婴脑后垂皮方径三寸许若道巾之披余然上有黒文俨如篆籀岛夷间有获者必珍藏之　述异记城阳县南有尧庆都墓前一池鱼头间有印文谓之印颊鱼若非祀者捕而不得　郭祥正诗仙鱼通印胜鹗炙亦犹苏之误也
　　井鱼
　　井鱼脑穴喷水溅溅经其噏吐变海而泉
　　杂俎井鱼脑有穴每翕水辄于脑穴蹙出如飞泉防落海中舟人竞以空器贮之海水咸苦经鱼脑穴出反澹如泉水焉成式见梵僧善提胜説
　　毛鱼
　　南海洞穴隂源下通中有毛鱼与龙同宫髤防颔豪可贴屏风
　　拾遗记南浔之国有洞穴隂源其下通地脉中有毛龙毛鱼同穴而处　续博物志海州有人持一束黒物形如竹云海鱼腮中毛可作屏风贴色似水牛角头似猪鬃长二尺四寸广可一寸
　　箴鱼
　　喙有箴纹字曰箴鱼形同鲙残疫疾同除钓箴所化俗説堪唹
　　本草作鱵临海志作铜哾鱼东山经栒牀山水出焉北注于湖中多箴鱼状如鯈其喙如箴食之无疫疾　寰宇记鱵鱼生江湖中大小形状并同鲙残但喙尖有一细黒骨如鍼是异耳俗云姜太公钓鍼所化又名姜公鱼　志呉江出针口鱼首载鍼芒身长五六寸土人多取充鱐
　　鲌鲜鱼
　　鲌鲜之鱼体薧中薄滇澂所饶市充瘴药
　　一统志江府河阳县出舶鲜鱼一名康郎鱼云南诸府买作瘴药一作漮防注漮防空貌今此鱼亦干而中空
　　鱼
　　鱼无骨臑腻如膏徒哆厥口不足以豪
　　雨航杂録鱼身柔如膏无骨鳞细口濶齿多一作防海上人目人弱者曰　海味索隠颂丰若无柔若无骨截之肪耶尽之脂耶乳沉雪山鉢底酥凝玉门关外露滴仙盘掌中其即若个之化身也耶四明屠本畯云水族风味眞上品也一作风
　　半汤鱼
　　半汤湖鱼互入辄死亦如防防不入江水
　　一统志应天府东北有半汤湖水同一壑而冷热相半热可瀹鸡中皆有鱼鱼交入辄死民引热水漑田一岁再熟　埤雅防防入江水辄死韩文公诗江鱼不池活今鱼生流水中则背鳞白而味美生止水中则背鳞黒而味恶亦一騐曹植云咸水之鱼不游于江澹水之鱼不入于海
　　风雨鱼
　　海鹞风使白袋雨奴性同箕毕羽角形殊
　　雨航杂録海鹞鱼亦文鳐类也形似鹞有肉翅能飞上石头齿如石板出主风又有白袋鱼似牛而白自海入江则兆水泽謡曰海鹞风伯使白袋雨师奴释名海鹞鱼一名邵阳鱼食鉴作少阳鱼一名荷【鲄同】鱼一名鲼鱼一名鯆魮鱼一名蕃蹹鱼一名石蛎陈藏器云生东海尾有大毒逢物以尾拨而食之其尾刺人三刺中之者死二刺者困一刺者可以救候人溺处刺钉之令人隂肿痛防去乃愈海人被刺毒者以鱼扈竹及海獭皮解之又有鼠尾鱼地青鱼并生南海俱有肉翅刺在尾中食肉去刺　李时珍云海鹞鱼江湖亦时有之状如盘及荷叶大者围七八尺无足无鳞背青腹白口在腹下目在额上尾长有节螫人最毒皮色肉味俱同鮎鱼肉内皆骨节节聮比脆软可食呉人腊之魏武食制蕃蹹鱼大者如箕尾长数尺是已即漳泉所谓鱼岭表録异鸡子鱼嘴形如鹞肉翅无鳞色类鮎鱼尾尖而长有风涛即乘风飞于海上此亦海鹞类也　南越记天牛鱼方圆三丈眼大如斗口在脇下露齿无唇两肉角如臂两翼长六尺尾长五尺或亦白袋类也
　　海燕鱼
　　鱼有海燕大小种殊声如牛者矫然潮驱以寸计者隂雨翔区
　　广古今五行记齐盐官县石浦有海鱼乘潮来去长三十余丈黒色无鳞其声如牛土人呼为海鷰　本草海燕出东海大一寸状扁面圆背上青黒腹下白脆似海螵蛸有纹如簟茵口在腹下食细沙口旁有五路正勾即其足也临海水土记阳遂足生海中色青黒腹白有五足不知头尾生时体耎死即干脆正此异物志载燕鱼长五寸隂雨则飞起亦即此主治隂雨发损痛亦入滋阳药
　　鬬鱼
　　有鱼矫悍斑纹炫盼习训争长里儿竞豢
　　宋张世南游宦记闻三山溪中产小鱼斑纹赤黒相间里中儿豢之角胜负为博戏昔有鬬禽未见有鬭鱼亦可观也闻永嘉亦有之　稗史波师鱼俗名师婆鱼其大如指鬐鬛具五采两腮有小防如黛性矫悍好与鱼鬭　五杂组闽莆中喜鬭鱼其色斓斒喜鬭纒绕终日尾尽齧断不解此鱼吾郡亦有之俗名钱爿鱼畜之盆中诸鱼无不受齧人皆恶之而莆人乃珍重如许良可怪也
　　毒鱼
　　虢师越及篱头溺人中厥毒亦孔之戚
　　北山经饶山歴虢之水出焉东注于河中有师鱼食之杀人陈藏器云鱼师大者有毒杀人今无识者但唐韵鰤老鱼也及北山经所云其即此与　南越志缋尾鱼有毒一名鱼酉阳杂俎傍海大鱼脊上有石十二一名篱头溺一名螃其溺甚毒






　　异鱼图赞补卷上
　　钦定四库全书
　　异鱼图赞补卷中
　　明　胡世安　撰
　　珠蟞鱼
　　珠蟞足六如肺有目瘳疠若逐甘酸盈匊
　　东山经葛山沣水出焉东注于余泽中多蟞蟞鱼其状如肺而有目六足有珠其味酸甘食之无疠一统志生高州海中四目六足而吐珠吕氏春秋沣水鱼之美者名曰珠鼈淮南子蛤蠏珠鼈与月盛衰埤雅鼈珠在足皆指此也
　　茈鱼
　　泚水茈鱼一首十身臭越蘪芜失气以踆
　　东山经东始山泚水出焉中多茈鱼状如鲋一首而十身其臭如蘪芜食之不防孚注止失气也按朔法师混作鮆鱼非
　　鯥鱼
　　鯥好陵居魼羽蛇尾音如留牛夏生冬死
　　南山经杻阳山之东柢【音蔕】山多水有鱼焉状如牛陵居蛇尾有翼其羽在魼【亦作胁】下其音如留牛名曰鯥冬死而夏生食之无肿疾
　　赤鱬
　　即翼赤鱬是医疥瘃人面鸟音茜质漾渌比之陵鱼而无手足
　　篇海作鮢鱬南山经青丘山英水出焉南注即翼之泽中多赤鱬其状如鱼而人面音如鸳鸯食之不疥海内北经陵鱼人面手足鱼身在海中
　　鱄鱼
　　鱄【音团】状鲋音毛窃豚不利于见防薄之伦
　　南山经鸡山黑水出焉南注于海中有鱄鱼状如鲋而彘毛音如豚见则天下大旱　东山经独山末涂之水出焉东南注沔中多防防状如黄蛇鱼翼出入有光见则其邑大旱又女蒸山膏水出焉西注干鬲水中多薄鱼状如鳣而一目其音如欧【谓如人呕吐声】见则天下大旱
　　修辟鱼
　　黾形鸱声维喙则白功埒豪鱼厥名修辟
　　中山经槖山槖水出焉北注于河中多修辟之鱼状如黾而白喙其音如鸱食之已白癣　又渠猪山之水中多豪鱼状如鲔赤喙尾赤羽可以已白癣鯩鱼
　　鯩鱼貌鲋其文则黑希夷先生或不荐食
　　中山经来需之水出于半石山阳而西注于伊中多鯩鱼黑文其状如鲋食者不睡
　　莽鱼
　　莽鱼形大龟首鼈身患剧鹈獭性最不仁
　　中山经槐水之河有莽鱼其形至大龟首鼈身是河内所出鱼尽皆食之
　　防鱼
　　招水源禺防厥府藏鱼尾两足状鼈音羊
　　西山经英山禺水出焉北注于招水中多防鱼状如鼈音如羊郭注状如龟而鱼尾二足
　　蠃鱼
　　蒙水注洋有蠃泳斯音鸯翼鸟阳侯是毗
　　西山经邽山蒙水出焉南注于洋中多蠃【音螺玉篇作嬴】鱼鱼身而鸟翼见则其邑大水
　　鳋鱼
　　鳋鱼渭产其状如鳣觏等朱獳休防代蠲
　　西山经鸟防同穴之山渭水出焉东注于河中多鳋鱼动则其国有大兵　东山经耿山有兽状如狐而鱼翼名曰朱獳其鸣自呌见则其国有恐　中山经少室之山休水出焉北注于雒中多防鱼状如盭蜼而长距足白而对食者无虫疾可以御兵
　　冉遗鱼
　　北注陵羊是曰涴水诞育冉遗目如马耳蛇首六足朋防侣鲔捐御凶山经称美
　　西山经英鞮山涴水出焉北注陵羊之泽多冉遗【或作髯□】可以御凶
　　鯈【音猷】鱼
　　汨和损平莫惨于忧诗咏萱草山经则鯈【旧□赞】
　　北山经带山茈湖之水其中多鯈鱼状如鸡而赤色三尾六足四首其音如鹊食之已忧一云亦可以御火　或谓萱草二句应改云霍山朏胐茈水则鯈更切按中山经霍山有兽状如狸而白尾有鬛名曰朏胐食之可以已忧
　　滑鱼　防鱼
　　诸毗有滑泰泽有防已疣功并宜用充庖
　　北山经求如山滑水出焉西注于诸毗之水中多滑鱼状如鱓赤背其音如梧食之已疣又狱法山瀼泽之水出焉东北注于泰泽中多防鱼状如鲤而鸡足食之已疣又展水鱃鱼亦已疣见前
　　鮨【音诣】鱼
　　嚣水鮨鱼儿音犬首琴牧而存吾以荐酒
　　北山经北狱山诸怀之水出焉西注于嚣水中多鮨鱼鱼身而犬首音如婴儿食之已狂
　　化鱼
　　鳞而毛羽黄鱼化鹉泡变豪猪沙鱼更虎
　　倦游杂记黄鱼化为鹦鹉泡鱼大者如斗身有刺化为豪猪沙鱼之斑者化为虎　临海记鱼虎名土奴鱼陈藏器云生南海头如虎背皮如猬有刺着人如蛇咬能化豪猪亦有变虎者　海语虎头鲨化虎惟四足难化经月乃成或曰虎文直而疎且长者魦化也炳炳成章者常虎也
　　逆鳞鱼
　　鱼逆鳞者仙经肉芝诡质殊育明逺志之
　　琐碎录鱼逆水而上鸟向风而立取其鳞羽之顺也按纪闻逆鳞鱼仙经谓之肉芝　鲍照登雷岸与妹令晖书繁化殊育诡质怪章则有芒须针尾之族逆鳞反舌之属
　　无鳞鱼
　　黄帝游雒见鲤无鳞其长三丈赤文青身
　　河图黄帝游于雒见鲤鱼长三丈青身无鳞赤文成字　西宁卫志城西三百里外有西海方数百里中有鱼无鳞背负黑
　　二名鱼
　　二名之鱼篇海可披鰚防【音革额】鯌予鲯防防【音姶】鳉【音纳哈】鲔防【音痴】蒲夷堪防【音序】山经攸垂
　　以上鱼皆两字名不及特表者鯌予鱼其生也带子防防海鱼鳉鱼似鰿而小北山经碣石绳水出焉东注于河中多蒲夷之鱼东山经犲山其下多水中多堪防之鱼其余形色地产未详
　　复名鱼
　　鱼复名者鳛鳛鳙鳙防防鮯鮯蛮蛮禺禺【音颙】
　　鳛鳛鮯鮯见前东山经山食水出焉中多鳙鳙之鱼其状如犂牛其音如彘鸣北山经少咸山敦水出焉东注于鴈门之水中多防防【音沛或作鯆】之鱼食之杀人西山经刚山之尾雒水出焉北流注于河中多蛮蛮之鱼其状防身而鼈首音如吠犬王防州献禺禺之鱼　按相如赋禺禺魼鳎郭璞云即比目鱼倮虫鱼
　　窃人形号贵贱皆备水国尘寰易地一视
　　北山经龙侯山决决之水出焉东注于河中多人鱼状如防四足音如婴儿食之无痴【一作瘕】疾又竹山竹水出焉熊耳之山浮濠之水出焉阳华之山杨水出焉朝歌之山潕水出焉其中皆多人鱼陶景云人鱼膏燃之不消秦皇骊塜所用人膏是也乾道六年湖州市口弄蛇客养一鱼于瓦盆状如鮎而腹黑下出两手若人状十指皆具亦人鱼也　防释名人鱼又名孩皃鱼按孩儿鱼有二种生江湖中形色皆如鳣鮠腹下翅形似足其腮颊轧轧音如儿啼即防也一种生溪涧中形声皆同但能上树乃鲵鱼也又名魶鱼见范蜀公志称按郭璞云鲵鱼四脚前脚似猴后脚似狗大者长八九尺冦宗奭云防形微似獭四足腹重坠如囊身微紫色无鳞尝剖视之中有小鱼小蟹小石数枚也　杂俎梵僧普提胜説异鱼东海渔人言近获一鱼长五六尺肠胃成胡鹿刀塑之状号秦皇鱼述异记钓洲有一陂陂之中有范蠡鱼昔范蠡钓得大鱼烹食之小者放于陂又云和州歴阳沦为湖今湖中有明府鱼奴鱼婢鱼　一统志临海出望潮鱼一名海和尚　海内北经东洋大海有和尚鱼状如鳖其身红赤色从潮水而至　志重庆东南二百五十里有鱼池流合江图经云尝有神鱼游此世传巴子鱼也　养鱼经鰕虎之鱼类土附而腮红若虎善食鰕俗谓新妇之鱼
　　区别鱼
　　形色不一难以类求或地待显或因地收何必渊羡展卷与游
　　朝野佥载峰州有一道水从吐蕃中来夏冷如氷雪有鱼长一二寸来去有时人取烹之而食千万家取不可尽不知所从来名峰州鱼　杂俎兴州有一处名雷穴水常半穴每雷声水寒穴流鱼随流而出百姓每候雷声绕树布网获鱼无限非雷声渔子聚鼓击于穴口鱼亦辄出所获半于雷时人呼雷穴鱼韦行规作兴州刺史书此事移亲故云　晋呉为鱼塞于云湖有大鱼化人语云晓有大鱼攻塞切勿杀许之须臾有大鱼至羣鱼从之同侣误杀大鱼是夕风雨冥晦鱼悉飞上木间因号飞鱼迳在九江城西二里　宋天圣中丁少连侍母观网鱼得大鲤命烹之庖人惊报鱼顶生角鱼已濵死少连祝曰鱼若变化分当再活试以水圉圉如初遂放于清石潭卢载作送角鲤文因以名池在醴陵县东　东湖鱼产南昌其湖水清鱼美宋徐俯诗东湖春水百鱼金是也又曲江鱼此鱼食金花水其味美又南川九递山下有水潴为池中产异鱼人不敢取名九递鱼鲢水源出淩江其流防于保水春多鲢鱼在南雄
　　西十里鲤鱼潭水深碧中有异鱼如鲤人取而烹食之则化水在琼州澄迈县南五十里又鱼爷井水极清洌相传泉与海通中有一大鱼头白俗呼鱼爷呼之辄出在文昌县西　宋景公食善星文有淇漳之鳢中山经有崌山江水之防
　　足鱼
　　鳞鬛发发浮若跋名异形殊乳洞濡沫魶防从类槩括建同浮胡推之愈濶
　　北户录全义【岭表录异作金义岭】之西南有山曰盘龙山有乳洞洞有金沙龙盘鱼皆四足脩尾丹腹状如守宫游泳水濵人莫敢犯按御览云龙蟠山有石洞洞中小水有四足鱼皆如龙形人杀之即风雨也然唐韵云鳎鱼四足防鲵别见但未见言其可致风雨耳公路因思道书説五头鱼三足麂皆神化所致不可以类而推也　荣经水及西山溪谷出魶鱼有足能缘木声如儿啼蜀人食之　山经乐游山桃水出焉中多防【音骨与音滑者不同】此鱼状如蛇而四足是食鱼疑即篇海【音役】鱼有四足　梧州放生池中多防鱼有四足死后头骨牙齿朽落至五月后更生骨尽乃止此疑鳄类　眞腊国出建同鱼四足无鳞鼻如象吸水上喷高五六丈又浮胡鱼八足状如防觜如鹦鹉宜兴颐山潜虬泉幽深澄中有异鱼四足能行率数嵗一出出必有水灾
　　色鱼
　　洪纎匪一五色备焉岂其水府染缋有权
　　北户录歴涧潭有五色鱼　中山经景山睢水出焉中多文鱼　拾遗记鮌沉羽渊化鱼时鬐振鳞横游波上见者谓为河精又瀛洲名环潭东有渊洞有鱼长千丈色斑鼻端有角时鼓舞羣戏逺望水间有五色云就视乃此鱼喷水为之庆云之丽无以加也　裴晋公谓门人曰吾死无所系但午桥庄松云岭未成软碧池绣鱼尾未长汉书未终篇为可恨耳元志广州有赤鱼又韶州府东南五十里温泉中
　　时见赤鱼游泳人不敢捕　昌化县西北千顷山有龙湫鱼皆金银色祷雨多应　昆阳平定乡小山下有三洞泉出防而为潭中有青白大鱼俗呼随龙鱼人不敢获　粤西阳朔县西十五里有异鱼塘中有鱼绿鳞而红鬛　劒州普安废县浴丹池唐杜光庭浴丹之所池有鱼赤鬛色如金飞跃其中或探取必触风雨之变
　　器形鱼
　　锯笄鞘镜以形似名斗拌笔管亦诡厥生脑金抱石无忝别旌
　　寰宇记惠州出锯鱼亦名狼籍鱼身长二丈口长三尺广三寸左右齿如铁锯南越志作防鱼　渔书云锯鱼生大海中不多见其牙齿长五六尺两傍如锯齿故名渔人云此鱼惜齿齿挂于网则身不敢动恐伤其齿谚谓千觔之锯命悬一丝是也　笄鱼色白如笄长尺余又一种越王笄大如笄白色生海边池中见即取之可得少待则入土中矣　鮹鱼出江湖形如马鞭尾有两岐如鞭鞘因名　杂俎济南郡东北有防坑相传魏景明中有人穿井得鱼大如镜其夜河水溢入此坑坑中居人皆化防又异物志南方镜鱼圆如镜　南越志石鱼形圆如七斗拌又君鱼长三寸背上骨如笔管大者似口逢诸细鱼及鼋皆断之　博物志金鱼脑中有麸金出功婆塞江　吉安龙泉县小江出抱石鱼又太原保徳州出石花鱼异同鱼
　　波食欣赐逐侣而游形味互似岂亦贲优
　　首句见闗尹子　南越志眞鱼如织杼鱼又云织杼鱼如眞鱼背上正青又寄鱼长三寸似白鱼常附海船以济洪波一曰寄载鱼又鱼似防尾上有刺如欓树刺也　鱼似蛇长一丈　鱼似鳖无甲有尾口在腹下土人呼为防鱼又谓之镬葢鱼取其形似有虿尾世言螫人刘姓辄死他不皆然当是恶业所感　海鱼似鳊肥美　鰬鱼似鱓相如赋鰅鰫鰬魠　□【音齐】鱼出汉水似鲤而小　鱌鱼似魟色白鼻长
　　羽鲜
　　鱼禽易化不隔天渊今之似者应谥羽鲜
　　山海经子桐山子桐之水出焉西注余如之泽中多防【音滑】肉状如鱼而鸟翼出入有光音如鸳鸯见则大旱　青箱杂记海有鱼虬尾似鸱用以喷浪则降雨汉栢梁灾越王上厌胜之法乃大起建章宫遂设鸱鱼之像于屋脊以厌火灾即今世鸱吻是也　惠州志黄雀鱼常以八月化黄雀十月后仍入海化鱼广州元志有鳯尾鱼　安南嘉兴州防县龙门江汉书封谿县隄防龙门水即此傍有穴多出鹦防鱼色青绿口曲而红似鹦防相传此鱼能化龙云　象山县西东摄潭旧潭中产鱼龟其甲尺许觜如鹦鹉尾长八九寸鳞甲炯然
　　乱圹鱼
　　不毛王诡来水族良恶性同无伤并育
　　肇庆志阳江县江中有潜牛形似鱼能上岸与牛鬬角软还入水坚则复出　广志东海有马鳅鱼或云马交　南越志防鱼头似防　文登志县北海中有海驴常以八九月上岛产乳其皮水不能润可以御雨又海狸亦上牛岛产乳逢人则化鱼入于水　杂俎象浦有马头鱼色黑长五丈余头如马伺人入水食之又周陵溪中有鱼其头似羊俗呼羊头鱼丰肉少骨殊美于余鱼　海豚脑上有孔喷水直上百数为羣人先取其子系水中母自来就取之河豚无颊无鬐触之则怒气满腹江豚鼻中作声出入水上舟人候之知风雨　南方物状水猪鱼似猪形













　　异鱼图赞补卷中
　　钦定四库全书
　　异鱼图赞补卷下
　　明　胡世安　撰
　　互错部
　　鼋
　　介虫之元升沉随月以其类求僴然雄鼈作梁夏周脂可爇铁子公染指遂成郑孽
　　尔雅翼鼋似鼈而大南人亦捕食之濶至一二丈介虫之元也鼈以为雄故鼋鸣而鼈应淮南子烧鼋致鼈此以其类求之　一云鼋大于鼍朔望随月浮水月沉则没此属隂也　拾遗记禹济巨海鼋鼍为梁又纪年周穆王东至九江叱鼋鼍为梁而履之　埤雅鼋亦思化其脂得火可以然铁张鼎云其脂磨铁则明　楚人献鼋于郑灵公子公之食指动谓子家曰必尝异味及宰夫烹鼋食大夫不与子公子公染指于鼎尝之而出　五杂组杀鼋割肉县桁间见无人便自垂至地闻人声即缩鼋肉刲尽而留肠属于首数日不死鸟攫之仍为所啮
　　鼍
　　鼍状守宫亦名土龙吐水向日鸣即雨从力攻碕岸树鼓逢逢其枕莹洁卵至盈胸就穴掘牵人不易踪説文鼍状如守宫长一二丈文五色背毛有鳞甲如铠能吐云致雨身具十二肖肉蛇肉最后在尾皮坚厚宜冐鼓　本经名鮀鱼一名土龙其甲黑色能横飞不能上腾夜鸣应更呉越谓之鱓【音陀】更向日吐水日沉则没此属阳也埤雅云欲雨则鸣旧云性嗜睡目常闭力尤酋徤善攻碕岸　诗鼍鼓逢逢夏小正剥鼍以为鼓陶景云惟至难死沸汤沃口入腹良久乃能剥之李斯传树灵鼍之鼔晋安海物记鼍宵鸣如桴鼓今江淮间谓鼍鸣为鼍鼓　陈藏器云人于穴中掘之百人掘须百人牵一人掘亦一人牵不然终不可出　李时珍云穴极深渔人以篾缆系饵探之候其吞钩徐徐引出其□莹洁胜于鱼枕生卵甚多至百亦自食之南人珍其肉以为嫁娶之敬
　　衣督邮质应离象星防瑶光前知幽贶
　　古今注一名衣督邮一名洞先生一名冥灵甲曰神屋又号先知君抱朴子山中已日称时君者也　李颙赋质应离象位定坎居按易离为　春秋运斗枢瑶光星防为事类赋伊神之效质实瑶光之防精　説苑灵文五色似玉似金背隂而负阳上隆象天下平法地槃衍象山四趾转运象四时文着象二十八宿蛇头龙胫左睛象日右睛象月千载之化下气上通能知存亡吉凶之变
　　天生神物十朋之或游于火或游于蓍虽云类殊象二一归亹亹致用极数尽几【郭璞赞】
　　汉书元距形尺二寸直一千一百六十为尺贝十朋公九寸以上直五百为壮贝十朋侯七寸以上直三百为公贝十朋子五寸以上直百为小贝十朋为寳四品　孙氏瑞应图生三百岁游于蕖叶之上三千岁尚在蓍丛之下尔雅十曰火注犹火鼠类又抱朴子千岁之五色具焉额生两骨起似角解人语或浮莲叶之上或在丛蓍之下其上时有白云　甲虫之长外骨内肉肠属于首能运任胍广肩大腰思抱其息以耳雌雄尾交亦与蛇匹灵而多夀
　　能　贲
　　鼈三足曰能三足曰贲食之已蛊肿产于从伊濆尔雅鼈三足者曰能三足者曰贲山海经从水多三足鼈食之无蛊又大若山阳狂水出焉注于伊中多三足食之可以已肿　姚福庚已编大仓民家得三足鼈烹食毕入卧少顷形化血水止发耳邻人疑其妇谋害讼之官时令黄廷宣鞠问不决乃别取三足鼈令妇如前烹治取死囚食之入狱亦化如前人遂辨其狱窃谓能之有毒不应如此然理外事亦未可臆断也而山海经云云近亦有误食无恙者何哉　大明会典暹罗献六足宋史赵霆献两头此又前人所未知者也
　　多目
　　星池神爰有六眸或四或八尘食浊游
　　拾遗记星池千里池中有神八足六眼背负七星日月八方之图腹有五岳四凟之象时出石上望之煌煌如列星　江赋有鼈三足有六眸　刘宋太始二年八月四眼见防稽六年呉兴献八眼齐永明五年六月建城获四目八月延州获六目梁天监五年四月始丰获八目唐书江州献六眼
　　鼈
　　穹脊周裠目听思化九肋称良一足堪讶神守在池龙诱可谢
　　本草鼈水居陆生穹脊连脇与同类四缘有肉裠裹甲无耳以目为听纯雌无雄以蛇及鼋为匹卵生思抱其行蹩躠故谓之鼈俗呼团鱼因形圆也鼍一鸣而鼈伏遇蚊叮则死得蚊煮则烂而熏蚊者复用鼈甲物相报复如此之异　段成式云甲虫影伏鼈伏于渊而卵剖于陵此思化也　九肋者胜目白腹下天字者不可食摭言袁州卢肇答人云正如沅江鼈甲九肋者稀白泽图一足鼈池精名顼　养鱼经鱼满三百六十则龙为之长而引飞出水内鼈则鱼不复去故一名神守一名东明一名河伯从事蟹
　　鹘眼鲎足防脑蜩腹流止色殊雌雄异录败漆集鼠膏金髓玉执穗朝魁无膓仄亍
　　傅肱蟹谱总论云蟹水虫也亦曰鱼属以其外骨则曰介虫取其横行目为螃蟹鹘眼蜩腹防脑鲎足其抵类拳丁其螯类执钺其跪又皆外刺性复多躁或编诸绳缕或投诸笭箵则引声噀沫至死方已类皆防育生于济郓者其色绀紫出于江淛者其色青白小者谓之蟛蚏中者谓之蟹匡长而鋭者谓之防大者谓之蝤蛑虽皆有佳味独蟹参于药论耳明越溪涧石穴中亦出小蟹其色赤而坚俗呼为石蟹与生伊洛者无异厣圆多腴而夺之脐长多足其生于盛夏者无遗穗以自充止食茭芦根俗呼为芦根蟹瘠小而味腥至八月则蜕而形浸大秋冬之交稻粱已足各腹芒走江俗呼乐蟹最号肥美由江而纳其芒于海中之魁遇氷雪则自伏淤涰不可得矣今人设防具以按酒者特先置焉何曽食疏君食檄虞悰食品未必不珍此味也悰南史有传但名存而书亡此为恨耳　陆蟹志云执穗而朝其魁不近于义耶舍沮洳之江海自微而务大不近于智耶外刚躁而无他肠不近于正耶其见称如此　本草蟹性多躁引声噀水至死乃已生于流水者色黄而腥生于止水者色绀而馨佛书言其防子后即自枯死霜前食物故有毒霜后将蛰故味美　雨航杂录蠞即蟹也经霜后有赤膏曰赤蟹无膏曰白蟹始穴沮洳稻熟时及出各执一穗朝其魁或曰以输海神入江则稍大入海益大广雅雄曰防雌曰博带杂俎其腹毛能杀人性能败漆烧之致鼠凡蟹漆相合则化为水服之长生是物以解结防血得名惟霜后可食余节食之多致疾故有蠞名孕妇犹忌独目独螯四足六足两目相向皆有大毒不可食　尔雅翼随潮退殻潮退徐行泥中者名摊涂在蛎殻中为蛎取食者名蛎奴皆蟹之族　皮日休诗蟹因霜重金膏溢罗邺诗肌肤未解黄金甲骨髓常留白玉香　八跪二螯外骨内肉殻上多作十二深胭脂色其腹中虚实亦应月大者箱角两出足节屈曲行则旁横故里语称螃蟹陆佃云圆脐者牝尖者牡也性走明漆见之辄解名蟹似出乎此或曰此物之来秋初如蝉蜕故名蟹谱蟹之类随潮解甲更生新者故字从解抱朴子山中辰日称无肠公子者蟹也埤雅梓人注仄行蟹属
　　蝤蛑
　　蟹有蝤蛑其力拨棹两螯无毛随潮殻
　　扁而最大后足濶者蝤蛑雨航杂录南人谓之拨棹子言力可拨棹隠居云以后脚形如棹也蟳乃蝤蛑之大者随潮殻一退一长其大者如升小者如盏楪两螯无毛所以异于蟹埤雅蝤蛑大者螯力敌虎是也　尔雅翼蝤蛑大者长尺余两螯强能与虎鬬其大而有虎斑文随波湮沦者名虎蟳　五杂组蝤蛑大者如斗俗名曰蟳其螯至强能杀人捕之者伸手石罅中为其所钳牢不可脱一遇潮至便致淹没即至小者亦钳人出血其肉肥大于蟹而味不及也渔书蟳一名黄甲蟹生海岸中殻圆而滑后脚有
　　两叶如棹而濶其螯无毛穴处石缝中惯捕者徧寻其穴而得故名蟳足善走渔人得之即以草紧系而藏之篓当潮至时雄在篓中亦引声沸沫岭南人谓之拨棹子一名蝤蛑余乡蟳有一二尺大殻可作花盆汲冢专车之殻必此类然蟹胜蟳蟳胜蠘故陶谷云一蟳不如一蟹
　　虎蟳
　　蟹有虎蟳蹒跚而行狰狞斑烂遂冐虎名
　　雨航杂录大者有虎斑文濶足亦如蟳　岭表録异虎蟹殻上有虎斑可装为酒器与红螺皆产琼崖海边虽非珍竒亦不易采得也　敬美闽部疏海中蟳有冬春间生者蝤蛑类也而色玛瑙斗殻作狰狞斑斓画似虎头土人名之曰虎蟳余以配龙虾为的对也　五杂组殻斑如虎头形它方人多取作翫器而味弥不及蟹矣　渔书云蟳小者不结黄惟深海产者其黄与秋蟹冬蠘一同名为红蟳食品重之又有石蟳虎狮蟳状如狮头
　　彭蜞
　　小则有螠大则竭朴惟兹彭蜞与螖混错不熟尔雅几死劝学因兆相如赦炰于卓
　　雨航杂录螠似彭蜞而小竭朴大于彭蜞黒斑有文以大螯障日以小螯食彭蜞似蟹有毛而赤性极寒渔书二螯并者为彭蜞生海泥中食土大仅盈寸
　　一名长卿　尔雅注彭蜞亦螖类晋书蔡司徒谟初渡江见彭蜞大喜曰蟹有八足加以二螯令烹之旣食吐下委顿方知非蟹后向谢仁祖説此事谢曰卿读尔雅不熟几为劝学死按大戴礼劝学篇蟹二螯八足非蛇鳣之穴无所寄托者用心躁也　古今注彭蜞小蟹生海边泥中食土一名长卿按成都故事王吉夜梦一彭蜞在都亭作人语曰我翌日当舎此吉觉而异焉使人早候见司马长卿至吉曰此人文章当横行一世因呼彭蜞为长卿卓文君一生不食彭蜞
　　数丸
　　介虫数丸形亦似蜞丸土三百潮信与期
　　五杂俎数丸生海边形似彭蜞取土作丸数满三百而潮至人以为候因名常在海沙中一曰沙丸有青脚白脚二种　尔雅翼南海之物感应经蟹属名彭蚏以螯取土作丸从潮来至潮去或三百丸因名三百丸
　　百足蟹
　　善宛贡蟹百足四螯煮殻成膏胜鳯喙胶
　　述异记善宛国贡一蟹长九尺有百足四螯因名百足蟹煮其殻谓之螯胶胜于鳯喙胶并见杂俎防
　　行气尠毒莫佳于防肉殻多黄螯最利铦
　　陶隠居云蟹未被霜者甚毒以食茛故也然族类最多六足名跪四足名比皆有大毒濶殻而多黄者名防其螯最鋭断物如芟刈焉　五杂组殻两端鋭而螯长不螯俗名曰防在云间名曰黄甲　雨航杂录防肉殻多黄食之行风气　造化权舆龙易骨蛇易皮麋鹿易角蟹易螯拆其螯足后复更生　防渔书作蠘云海蠘蟹属甲广两角尖利螯长数寸无毛端有两牙如剪刀遇物截之则断故名螯有花文生时色绿熟则变红殻有白花如绘肉白膏赤味不下于蟹解甲虚实亦与蟹同名有数种各以类聚渔人网取辄盈车舟五六月间乡人空手入水探之随取随得作醢为佳螯则另聚而鬻之以为上羞作脯亦佳有冬蠘花蠘黄蠘青脚蠘三目蠘四时皆有形多相似惟文色差别时候不同耳大者盈尺小者不下二三寸脐下之子宜脍
　　虾
　　虾代蛇睇亦兆兵岁须可杖尤繁厥系
　　水母目虾详前又蟹谱呉俗有蟹荒虾兵之语以其披坚执鋭也岁或暴至则乡人以为兵证　尔雅鰝大虾出海中者长二三丈游行则竪其须高于水面故字从高须长数尺可以织　岭表录异刘恂曾登海舶入防楼忽见牕板悬二巨虾殻头尾钳足具全各七八尺首占其一分觜尖利如锋刃觜上有须如红筯各长二三尺双脚有钳钳麤如人大指长二尺余上有芒刺如蔷薇枝赤而铦硬手不可触脑殻烘透弯环尺余何止于杯盂也　北户録滕循为广州刺史有客语循曰虾须有一丈者堪作拄杖循不之信客去东海取须四尺以示循方伏其异交广记呉有广州刺史语滕修虾须长一丈不之信其人后至东海取虾须长四丈四尺封以示修一事而载小异又交趾虾巨如柱须长七八尺者海濵以作拄杖甚佳陈刚中诗虾鬛作笻杖　广韵虾鱼属闽中有五色虾梅虾卢虾泥虾苗虾又海中有管虾　梅虾数千万尾不及斤五六月间生一日可满数十舟色白可爱泥虾可为酱并苗虾皆极细不可辨　五杂组呉越王宴陶谷虾自龙虾至线虾计亦不下三十余种按龙虾大者重二十余斤须三尺余可作杖渔书云龙虾一名虾魁其首如龙有刺眼如蟹而大睂上起二角须长数尺两傍共十脚脚末有爪爪上有毛径寸黄金色负介昻藏体似小龙大可二三斤色绿碧炊熟硃红须红白相间味絶甘美鲜食尤佳出闽之钟铜山间海虾名最多黄虾每两相挿成对有金钩班节沙虾劒青尾之类又有虾姑虾候各种虽不中俎皆虾族也溪涧中亦有多产其大者产妇食之有乳乡人呼为狗虾
　　躶步
　　螺名躶步负殻露行卵着石软取辄坚贞浮于海际兆世升平
　　拾遗记有大螺名躶【裸同】步负其殻露行冷则复入其殻生卵着石则软取之则坚明王之世则浮于海际焉
　　寄居
　　鹦鹉外游有虫寄居益顔美志火炙出逋味虾形鼄以匹鱆鱼
　　异苑鹦鹉螺形如鸟常脱殻而游朝出则有虫类蜘蛛入其殻中戴以行螺夕还则此虫出一名庾阐所谓鹦鹉外游寄居负殻也按此螺出肉为鱼所食则殻出浮人因取作杯　陶景云寄居虫益顔色美心志南州异物志寄居之虫如螺而有脚味似虾形如鼄本无殻入空螺中戴以行触之缩足如螺闭户也火炙之乃出走又一种寄居蟹名蛎奴居蚌腹按孙愐云寄居在殻中者名曰蝞则寄居亦非一种　王敬美闽部疏前人于海味最重鱆鱼及寄生鱆鱼即浙之望潮也形虽不雅而味美于乌贼寄生最竒海上枯嬴殻存者寄生其中戴之而行形味似虾细视之有四足两螯又似蟹类得之者不烦剔取曵之即出以肉不附也炒食之味亦脆美天地何所不有
　　海朮
　　南海水族有瑰其质前足左长右齿比栉左取右啮乃充口实大三尺余其声朮朮
　　酉阳杂俎南海有水族前左脚长右脚短口在脇旁背上常以左脚捉物置于右脚右脚中有齿啮之方内于口大三尺余其声朮朮南人呼为海朮
　　海扇
　　厥物甲形类箑俟花朝潮力乏张轮渠与波狎制杯盛醪虽满犹匣
　　即车渠韵防云海中大贝背上垄文如车轮之渠故名车沟曰渠耳刘积霏雪录海扇海中甲物也其形如扇背文如瓦屋三月三日潮尽乃出梵书谓之牟婆各揖拉婆　李时珍云大蛤也大者长二三尺濶尺许厚二三寸殻外沟垄如蚶殻而深大皆纵文无横文也殻内白晳如玉亦不甚贵畨人以饰器物李珣谓玉石类西国七寳之一葢玉石中亦有车渠而此蛤似之耳沈存中笔谈车渠大者如箕背有渠垄如蚶殻以作器致如白玉杨升庵丹铅录车渠作杯注酒满口一分不溢试之果然
　　防
　　防似蛤薄椭毛殻名所从旌有前无却
　　雨航杂录防似小蛤而长匾殻有毛是物行有前无却故名　宗奭云顺安军界河中亦有之与马刀相似肉颇冷人以作鲊食不堪致逺
　　蚬
　　蚬亦蚌属能以殻飞别呼扁螺啓似朝晖
　　陈藏器云蚬处处有之小如蚌异色能候风雨以殻飞李时珍云蚬睍也殻内光耀如初出日采也隋书刘臻父嗜蚬呼为扁螺
　　蛏
　　蛏生海泥可以田种或配淡菜细臛是供气味甘温补虚导壅
　　海味索隠赞其形如淡菜而其坚也阁阁其肉如虾蛤而其味也泊泊即不谓之腥鲭亦可谓之肉臛固不尊之为大嚼亦可称之为细鳄悠悠独酌三嗅而作　陈藏器云蛏生海泥中长二三寸大如指两头开李时珍云海中小蚌其形长短大小不一与江湖中马刀蚬相似其类甚多闽粤人以田种之候潮泥壅沃谓之蛏田呼其肉为蛏肠　渔书蛏蛤属而大小不同殻薄而长肉中有髻有长鼻宜鲜食亦可为脯有名竹蛏者长一二寸如小竹管然大者广一二寸长十之生深海中有名丘望者以地名二三月间最肥味淡而爽与蛤相伯仲　嘉祐本草蛏补虚煮食去胸中邪热烦闷饭后食之与服丹石人相宜治产后虚损
　　土铁
　　殻如月哉生魄肉如铁新凝液梅雨时收南产腴泽海味索隠土铁歌土非土铁非铁肥如泽鲜如屑年来产自宁波城看时却是嘉鱼穴盘中个个玛瑙乌席前一一丹丘血见者尝饮者蘖举杯吃饭两相宜猩猩不惜广长舌屠本畯云土铁一名泥螺出南田者佳五月梅雨收制三呉士人酷嗜土铁者谓不但吃饭饮酒即防茶亦妙予尝举以为笑
　　土肉
　　海丰土肉大如婴臂卅足笄影五官不备
　　一统志土肉色黑大如小儿臂长四五寸有腹无口目有三十足如笄簪出海丰县大海中
　　西施舌
　　犷殻如颐肉舚舕而化自鷾鸸久复差池既俪女施亦方男仪惟其似之是以谥之
　　雨航杂录西施舌一名沙蛤大小似车螯而肉自殻中出长可二寸如舌温州公尝与人食此戏曰西施舌如此亦不足美其人曰非也舌若能搬弄可称张仪舌是物海燕所化久复为燕其性热　渔书云西施舌状如蚌殻色青绿肉作银红似女子舌故名味清甘有致作汤佳味
　　海参
　　爰有海参产于辽海以配海蜌牝牡形在功敌人微名因不改
　　五杂组辽东海濵有之一名海男子其状如男子势然淡菜之对也其性温补足敌人参故名人参一名人微
　　沙噀
　　蠕蠕顽质缩如桃栗沙噀沙蒜名殊物一去涎糅辛味美无匹
　　雨航杂录沙噀块然一物如牛马肠脏头长五六寸无目无皮骨但能蠕动触之则缩小如桃栗徐复拥肿土人以沙盆糅去其涎腥杂五辣煮之脆美为上味乐清人名沙蒜
　　石勃卒
　　石屑胎来鱼来形勃卒赪而隈膨腹兀兀互类竒侅雨航杂录石勃卒形短圆三寸长四寸身赤腹泡急其形勃卒故名一名来鱼或曰石屑入水所化　周礼互物注谓有甲介者










　　异鱼图赞补卷下
　　闰集
　　摩竭大鱼
　　摩竭大鱼罟师莫干瀛渊角鼻可与齐观
　　四分律云摩竭大鱼长三百由旬极大者长七百由旬　智度论云昔有五百估客下海采寳值摩伽罗鱼王开口见三日出白山罗列一是实日两是鱼眼海多【赞缺】
　　王照新志宋嘉祐末有人携一巨鱼入京师能作人言号曰海多衒耀市井间亦尝召入禁中自诵云海多风错被渔人下网打住将在帝城中每日敎言语甚时放我归去龙王传与这底思量尔千回万度后经李氏园中跃入池不可复获是嵗黄河大决　灵怪集吴郡渔者张胡于太湖钓得一巨鱼腹上有丹书云九登龙门山三饮太湖水毕竟不成龙命负张胡子
　　海鱼逸品总赞【凡二十种】
　　海实鱼府巨细纷游色味异系渔书是収
　　鲙楯
　　鲙之大者状楯得名脯同嚼蜡市肆攸轻
　　乌颊　赤鯮
　　二鱼异产形味稍同色羣可辨或钓或罿
　　乌颊身防侧视之则稍员厚鳞少骨多处水崖中渔人以钓得之色近黑上有刺数十枝长二三寸或亦借此以防患者　赤鯮一名交鬛似乌颊而稍短结阵而至大小交错因名交鬛色浅绛故又名赤味不下乌颊黒赤之分众寡之异小者名红翅葢其子也
　　鱼
　　身长骨弱性不乐羣岂惩鲳狎出处峻分
　　鱼首圆鳞细身长骨弱大者数十觔或云性徤不与诸鱼为羣故名　杂书云鲳鱼无定耦与众鱼狎
　　带鱼
　　佩带谁遗皑如曵练竒其説者原始僊媛
　　带鱼生湥海中濶二三寸长可数尺色白如银无鳞刺骨中有珠者名珠带小者名带丝皆因其状似而名或云西王母渡东海侍女飞琼腰带为大风所飘化此鱼
　　竹鱼
　　竹鱼条生博二寸许色夺浮筠寒食斯取贯尖无唇疑其党与
　　水棍　松鱼　沙姜鱼【赞缺】
　　祭与赤鱼同类而异名五须者为松三须者为赤而赤殊胜云　沙姜鱼身圆有鳞而白肉厚无刺呼为饲子飰以其无骨便食但未免肉相耳
　　鳁鱼　波郎　青鳞
　　聚族虽三羣游则一海若拯贫结夏可必
　　鳁鱼身圆鳞厚长数寸波郎无鳞刺五六月间多结阵而来多者一网可售数百金渔人望海为田此其一也青鳞似鳁而薄至亦结羣天若以海利私此穷人者
　　黄雀　白雀
　　飞跃贸形味随气革昊顼乘权术黄白
　　黄雀似箬叶而薄色黄异苑云鱼以八月化为雀花魿　娘哀
　　花魿身纹娘哀刺径寸厥形醢供远致
　　花魿大寸许上下身薄有花纹娘哀上有刺渔人或受其螫痛不可忍因致母戚故名形似魿而无花大如指皆可作醢行于四方
　　鱾鱼
　　孟贡产鱾夷羞是供力反弯姜功配盐龙
　　滇程记云南百夷中有小孟贡江产鱾鱼彼夷食之日御百妇故夷性极滛贵贱俱数妻山中亦产弯姜饵一刀圭终其世断絶人道土人以饲牡马不之宦也　何春逺渚纪闻宋徽宗时将军萧注破南蛮得其所养盐龙长尺余借以银盘中置玉盂以玉箸摭海盐饲之每鳞中出盐则収用酒送一匕专兴阳道鱼
　　比鲫则大肤缕玉莹以脍诸庖无异隽永【原赞】
　　宋祁益州方物畧云鱼出蜀江背鳞黑而肤理似王蜀人以为脍味美
　　石鼈鱼
　　鲰鳞幺质本不登俎以味见録虽细犹捕【原赞】
　　方物略云石鼈鱼似防防而小上春时出自石间庖人取为竒味
　　魶鱼【或云卽虾】
　　有足若鲵大首长尾其啼如婴缘木弗坠【原赞】
　　方物略云魶鱼出西山溪谷及雅江状似鲵有足能缘木其声如儿啼蜀人豢之　范鎭东斋笔录蜀有魶鱼善缘木有声如啼孟子言缘木求鱼是亦未闻此也
　　江蛲
　　介属根植其名江蛲殻分碧瓣肉缘素毫
　　渔书江蛲生海泥中殻如花瓣而缘有根直植于泥白如豆芽殻软肉边有毛而白海味之佳者漳之诏安湖之海门皆有之郡中以为珍羞
　　
　　漳海泥生繁质小种异蚶田霜候枯槁
　　渔书泥似蚌而小惟漳浦诏安海中产焉不种而生采之不竭大不盈寸鲜作汤佳七八月间为盛霜降则枯矣晒肉为米可藏乆用盐连殻淹之可致远沙蚕　土穿
　　沙蚕类蚓味甘登俎别种土穿汁凝盛暑
　　渔书沙蚕一名鳯肠似蚯蚓而大生于海沙中首尾无别穴地而处发房饮露未尝外见取者惟认其穴荷挿捕之鲜食味甘脯而中俎又一种名土穿生海泥中比沙蚕畧大其尾小六月煑之坚如冻漳浦云霄多有之　蠡史曰沙蚕无筋骨之强爪牙之利穴沙吸露尚不免见食于人者以味美也近闻有捕蝉食者亷而受殃口腹何厌之有土穿六月汁可成冻以视越中莼菜四五月叶下有霜皆造物之至竒不随俗炎凉者也
　　半体鱼
　　广武山麓汉高殿前有井八角三鱼泳旃其一半体云昔烹鲜刳腹圉圉新録攸传
　　陶朱新录河南广武山汉高皇庙在其麓殿前有八角井曰汉泉井中有三鱼一金鳞一黑鳞一如常而半体鳞肉与骨皆无独其首全与二鱼并游水中但其游差缓不复有扬鬛拨剌之势观者凭栏俯窥虽异之而犹未审一日有堕井者因滤之遂得三鱼鳞色如在水中时半体者五内皆无方大异之后复置井中至今三鱼尚存俗传汉高皇食脍庖人治鱼及半而楚军至仓皇弃井中而遁语虽难信肰以刳鱼而游泳亦可怪也
　　毬鱼
　　朱崖之防有物鞠如貎形正号厥味隽腴
　　宋范正敏遯斋闲览海中异物不知名者甚多世人大抵以状名之朱崖之傍溪有物正如鞠大小质状无异亦有纹如线缘味极肥美土人但呼为毬鱼








　　异鱼图赞补闰集
