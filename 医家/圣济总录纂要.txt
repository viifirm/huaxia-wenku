　　钦定四库全书　　　　　子部五
　　圣济总録纂要　　　　　医家类
　　提要
　　【臣】等谨案圣济总録纂要二十六卷宋政和中奉勅编
　　国朝程林删定林字云来休宁人初徽宗御制圣济经十卷四十二章又诏集海内名医出御府所藏禁方秘论纂辑成编凡二百卷其书久而佚脱林购求残帙凡得三本互相补苴尚阙一百七十三卷至一百七十七卷不可复见以其繁重难行乃撮其指要重为纂辑门类悉依其旧所阙小儿方五卷则倩其友项睿补之仍冠以徽宗原序大徳四年集贤学士焦惠校上序及校刋诸臣衔名考晁陈二氏书目但有徽宗圣济经不载是书观焦惠序称始成于政和重刋于大定殆汴京破后随内府图籍北行南渡诸人未睹其本欤今未见其原书然宋代宗尚医学搜罗至富就所采録古来専门授受之方尚可以见其大略其每类冠论一篇亦皆词简而理明均足以资考订原本之末有神仙服饵三卷或言烹砂炼石或言嚼柏咀松或言吐纳清和或言斩除三尸盖是时道教方兴故有是妄语林病其荒诞一概汰除惟约取其寻常颐养之药三十余方其别择具有条理故所録诸方多可行用与胶执古法者异焉乾隆四十六年五月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀



　　宋徽宗御制圣济总録纂要序
　　生者天地之大徳疾者有生之大患方术者治病之大法昔者神农氏黄帝氏独观太初旁烛妙有味百药以辨物审百疾以全生其制名其取类其正君臣其立佐使其见于太素玉册之书雷公岐伯之问盖皆开神明之蕴穷隂阳之变原性命之理而与天地同其覆载中古以还镂之玉版蔵之金匮功利及草木惠泽被牛马所以遗天下后世甚厚歴年既久流滋甚糟粕具在而精意不传内经有病名而莫之究有治法而莫之习极其妙至于通仙而莫之悟人之生也其位参于天地其灵贵于万物形不盈仞而心侔造化昆仑尺宅修之可以长生寸田神牖闲之可以反照天闗神庐息之可以召和去土符书金格链丹却粒御气凌虚不假于物而裕然自足嗟夫达士可以神解昧者且不能养其形而况于了其心乎内之五臓六腑外之九窍四闗着之于色发之于声寓之于三部九一失其平则疾病随神圣治于未兆工巧捄其已然非天下之至精孰能探天下之至赜非天下之至粗孰能祐天下之至神朕悯大道之郁滞流俗之积习斯民之沈痼庸医之妄作学非精博识非悟解五行之数六气之化莫索其隠莫拟其逺曰寒曰热曰寒热之相搏差之毫厘失以千里而有余者益之不足者损之率意用法草石杂进夭枉者半可胜叹哉万几之余著书四十二章明内经之妙曰圣济经其意精微其防迈逺其所言在理所以探天下之至赜又诏天下以方术来上并御府所藏颁之为补遗一卷治法一卷卷凡二百方几二万以病分门门各有论而序统附焉首之以风疾之变动终之以神仙之服饵详至于俞宂经络祝由符禁无不悉备名之曰政和圣济总録其所载在事所以祐天下之至神盖圣人之駴世本在于上末在于下无见于上则治之道不立无见于下则治之具不行经之所言者道也医得之而穷神总録之所载者具也医用之而已疾汉张仲景作伤寒论而杂之以方唐孙思邈作千金方而继之以翼以谓不如是则世莫能用其术然之二人者防于方术之内者也彼超然独见于方术之外下顾岐伯之流而与之议始可谓知道朕作总録于以急世用而捄民疾亦斯道之筌蹄云耳天下后世宜致思于忘筌蹄而自得者俯仰之间嚬笑之度御五行之数运六气之化以相天地以育万物至扵反营魂而起当生者岂细事哉盖将有来者焉








　　圣济总録纂要序
　　臣闻天地以溥生为大徳所以曲成万物而不遗圣人赞天地之化育故敛时五福以敷锡于庶民夫民之为物也智者寡愚者众起居失常食饮无节外为寒暑燥湿风以贼其形内为喜怒思忧恐以乱其气形气乃伤疾所由作圣人有忧之谓祝由不可以尽已也遂制药石鍼艾以攻八风六气之邪为汤液醪醴以佐四时五行之正防其未然救其已病然后物各遂其生民不夭其命矣又谓非立宪言不可以福万世也于是上法天道下因地宜究隂阳之本明生死之由考于古而騐之今取诸已而施之人定为成书着之玉版藏之金匮宣之于布政之堂秘之于灵兰之室以俟来哲以施无穷其为仁民爱物之心斯可谓极矣然其言至简其论至要其理至深后世学者虽有上智非研精覈虑则亦未易窥其奥也故旷代之中能以斯术鸣世者时固有之若夫神圣工巧独得先世不传之秘如和缓越人亦不过十余人而已况去圣已逺支分派别析而为众科业而为専门所以人各拘其偏而莫肯究其全则益不逮于古矣积习成常流弊兹甚惧大道将遂于湮微故圣济总録由是而作焉上下凡二百余卷始终几二百万言逐病分门门各有方据经立论论皆有统盖将使读之者观论以求病因方以命药则世无不识之病病无妄投之药唯法有逆从治有先后在乎智者择其所当从其所宜而已究而言之实医经之防要学者之指南生民之司命也惜其始成于政和重刋于大定既绵厯百年之久不能无三豕之讹今主上神极御天修节制度治具毕张以谓是书所载虽先圣之绪余其所以康济斯民亦致治之一助也乃诏江浙行省刋于有司布之天下其或戾随加厘正复降徳音俾下臣为之序引臣诚愚陋窃不自量仰惟圣徳如天甄陶万类爰自即位以来于今七年恩浃飞沈仁及草木然犹夙夜孜孜广求民瘼或一物不得其所则必为之恻然臣谓此书复出则上可以辅相天地之宜下可以永底蒸民之生物无疵疠咸跻于仁夀之域矣大徳四年二月一日集贤学士嘉议大夫典瑞少监臣焦养直谨序













　　圣济总録纂要校刋职名
　　正议大夫杭州路总管兼管内劝农事臣梁　曽中顺大夫江南浙西道肃政防访副使臣商　晦嘉议大夫江南浙西道肃政防访副使臣田　滋中奉大夫前江南浙西道肃防访副使臣徐　琰嘉议大夫签江浙等处行中书省事臣夺儿只哥正奉大夫江浙等处行中书省叅知政事臣安　祚









　　钦定四库全书
　　圣济总録纂要卷一
　　休寜程林纂
　　诸风门
　　诸风统论
　　论曰易曰挠万物者莫疾乎风夫以吹嘘鼓舞巽而易入枯者荣者成物之功实在于是然而分四时位八方适应其时则为正弗循其方则为邪人惟万物之灵能察诸此观冬至之日有从南方来必曰贼风其他可类推矣感之浅者留于肌肤感之深者达于骨髓而况仓卒顷刻之间大可畏惧因有治所不迨者葢祸患之机藏于细防非常人所豫见及其着也虽智者不能善其后是以上古圣人之教下皆谓之虚邪贼风避之有时不然何以言风者百病之始风者百病之长风者善行而数变先圣之言可深思之
　　中风
　　论曰风邪中人以春甲乙得之为肝风以夏丙丁得之为心风以季夏戊巳得之为脾风以秋庚辛得之为肺风以冬壬癸得之为肾风若中其五臓六腑之俞则各随其证而治之人生自幼穉至于老耄率多因风而致疾或嗜食伤饱或不食失饥或渴而失饮或饮而过量或因五味之伤或冒热冲风或大寒近火或暴露寒湿或刺损肌肤扑伤肢体或失节宜或多嗜欲縁此风趋诸窍或留一偏遂使手足不随言语蹇涩或痛连骨髓或痹袭皮肤瘙痒如虫行痹如钱石或多痰好睡或健忘多嗔血脉不行肉色干瘦久在牀枕起便须人语涩面浮精神困耗皆其证也
　　附子汤方　治中风欲死身体缓急目不得开舌强语涩
　　附子【破去皮脐制一枚】芍药　甘草　麻黄【去根节先煎掠去沬焙】白术【各一两】防风【去义】防己【各一两半】人参　黄芩【去心】桂【去皮】独活【去芦】芎防【各一两】天雄【炮制去皮脐一枚】
　　右一十三味剉如麻豆毎服五钱匕水一盏半入生姜半分切煎至八分去滓空心日午夜卧各温服如人行五里以热生姜粥投之防汗出慎外风
　　麻黄汤方　治中风肢体弛缓言语蹇涩精神昏愦麻黄【去根节先煎掠去沫焙三两】桂【去麄皮】独活【去芦】羚羊角【镑各三分】萎蕤【切焙一两】葛根【剉三两】升麻　防风【去义各两半】石膏【碎六两】甘草【炙剉三分】
　　右一十味麄筛每服五钱匕水一盏半煎至八分去滓温服如人行五里再服用热生姜稀粥投汗出慎外风
　　薏苡仁汤方　治中风肢体缓纵精神恍惚言语蹇涩薏苡仁【炒五两】萎蕤【切焙】茯神【去木各三两】犀角【镑二两】乌梅【七枚去核】麦门冬【去心焙三合】
　　右六味麄筛毎服五钱匕水一盏半入生姜半分切煎至八分去滓入竹沥白蜜各少许再煎三五沸食后日午夜卧各一服
　　吐痰白矾散汤　治初中风失音不语昏昧不知人先宜吐风痰令省觉次可服诸汤散
　　白矾【二两生用】生姜【一两连皮碎水二升煎取一升二合】
　　右二味先细研白矾如末入浓煎生姜汤研滤分三服旋旋灌须臾吐出痰毒眼开风退方可救治若气衰力弱不宜猛性药吐之
　　防风汤方　治中风不语两目不开手足抽掣发歇往来昏塞涎潮
　　防风【去义】羚羊角【镑】独活【去芦】赤箭【即天麻苗无以天麻代之】当归【切焙】麻黄【去根节】杏仁【汤浸去皮麸炒】桂【去皮各一两】前胡【去芦】秦艽【去苖】甘草【各半两】
　　右一十一味麄筛毎服四钱匕以水一大盏生姜半分切煎至七分去滓不计时温服
　　取涎丸方　治中风不语喉中如拽锯口中沫出天南星【大者一枚去浮皮剜中作坑入醋令八分满四面用火逼醋干黄色剉】藜芦【一分】
　　右二味研为末用麫糊丸如桐子大每服三丸温酒下良久吐出痰涎为效吐不止用冷葱汤呷即止
　　羚羊角丸方　治中风手足痹行履艰难
　　羚羊角【屑】桂【去麄皮】白防榔【煨剉】五加皮【剉】杏仁【去皮尖炒黄】人参　丹参　栢子仁　枳殻【去瓤焙炒】附子【制炮去皮脐各两半】茯神【去木】防风【去义】熟干地黄【焙】麦门冬【去心焙各二两】南木香　牛膝【酒浸切焙各一两】薏苡仁【二两半】
　　右一十七味罗极细链蜜为丸梧桐子大每服空心温酒下三十丸日二
　　卒中风
　　论曰内经谓邪风之至疾如风言邪之迅速如此卒中风之人由阴阳不调腑臓大虚气血衰弱荣卫乏竭故风之毒邪尤易乗间致仆倒闷乱语言蹇涩痰涎壅塞肢体痹不识人事者此证也
　　夺命散方　治中风卒倒不省人事口面防斜失音不语但吐涎沫或口噤不开目昧垂死一切风疾
　　黒豆【一合】乌鸡粪　马牙硝【研】龙胆【去芦头剉碎一分】
　　共四味先将鸡粪及豆同炒熟次入龙胆马牙硝拌匀以酒三盏煎二盏去滓分三服不拘时候温服
　　救生散方　治卒中风
　　白矾　半夏　天南星【三味等分】
　　同为细散毎服以好酒一钟药末二钱匕生姜三片煎七分通温灌之当吐涎抹令正坐经一复时不得令卧如卧则涎难出良久再依法煎药一钱后常服只半钱
　　防竹沥饮方　治卒中风倒闷口噤不能语昏不知人鍼不知痛
　　防竹沥【五合】防风　甘草　桂【各一两】防己　麻黄白术　人参　黄芩　细辛　茵芋　秦芃【去土】附子【去皮脐各一两】生姜【焙干三两】
　　除竹沥外剉麻豆毎服五钱匕水一钟半竹沥一合同煎至一盏去滓温服不拘时
　　羌活汤方　治卒中风闷乱语言蹇涩牙闗急羌活　桑根白皮　麻黄　天雄【去皮脐】当归【各二两】桂　旋复花【炒】逺志【各一两】大腹皮　甘草　芎防威灵僊　枳殻【去瓤麸炒】菖蒲【各一两】杏仁【汤浸去皮二十一枚】
　　剉如麻豆每服五钱匕水一盏半入生姜三片煎至八分去滓温服不拘时
　　阿胶丸方　治腑脏久虚气血衰弱卒中风邪及摊缓等疾
　　阿胶【炙令燥】蝉殻【去土】犀角屑　麝香【三钱】白花蛇【三分】桂【一两】白鲜皮　白僵蚕【炒】天南星　半夏【酒浸三日麸炒】天麻　桔梗　黄茋　当归　羌活　虎头骨【酥炙】海桐皮　白芷　白茯苓　附子【去皮脐】防风　芎防　麻黄【各一两】干蝎【去尾用糯米炒四十二枚】人参　没药【各半两】木香【一两】羚羊角屑【半两】干姜【四钱】乌蛇【酒浸去皮骨三分】
　　共细剉焙干为末链蜜为丸如弹子大每服一丸生姜酒嚼下中风甚者抝开口或先以药啑化药灌下一丸立省
　　牛黄丸方　治卒中风仆倒闷乱语言蹇涩涎痰壅盛牛黄　卢防　天竺黄　血竭　没药　丹砂【俱研】续随子　皂荚灰【各半两】丁香　木香　干蝎【去土炒】粉霜　雄黄　甘遂【各一分】麝香【二钱】肉豆防【二枚】防榔【二枚】龙脑【一字】
　　共研为末每抄药末四钱入轻粉三钱再研匀麫糊为丸如黍米大每服五丸金银薄荷汤下随大小加减一方添天麻一两酒浸炙为末研匀丸如小弹子大凡中国用冷水化下一丸立效些小风寒每服半丸小儿惊风一丸分作六服并用冷水化下【与后牛黄丸并局方牛黄丸不同】
　　肝中风
　　论曰内经谓以春甲乙中风为肝风肝风之状多汗恶风善悲嗌干善怒时憎女子者有头目瞤两胁痛行常伛偻嗜甘如阻妇状者有但踞坐不得低头两目连额色防青唇青面黄者治法宜炙肝腧后以药治之排风羌活散方　肝脏中风筋脉拘挛疼痛
　　羌活【去芦头一两半】天麻【二两】芎防【一两】酸枣仁【炒一两半】薏苡仁【一两】鹿角胶【炙燥一两】蔓荆实【去皮三分】羚羊角【镑一两半】桂【一两】人参【一两】白附子【制一两】牛膝【酒浸焙二两】乌蛇【三寸酒浸炙用肉】犀角【镑三分】白鲜皮【剉一两】地骨皮【剉一两】栢子仁【一两五钱生用】
　　右一十七味罗为散以豆淋酒调下一钱匕渐加至二钱匕日三夜一
　　升麻汤方　治肝虚中风头痛目胸中客热气壅冲心烦闷
　　升麻　前胡【去芦头各一两五钱】参　地骨皮【各一两】羚羊角【屑】葛根【各二两】酸枣仁【一两】
　　右七味麄筛毎服五钱匕以水一盏半煎至八分去滓入竹沥半合重煎三两沸放温食后服如人行五六里更进一服
　　心中风
　　论曰心中风之状多汗恶风焦燥善怒吓赤色病甚则言不快诊在口其色赤夫心受风风盛则生热热甚则汗不止心之液为汗故也汗多则腠理疎疎则真邪相薄是以恶风又心恶热热极则唇焦内燥多怒心之声为言病甚则言不快心气通于舌故也又其证胸背拘急不可倾侧面赤头痛熻熻发热不能安卧以心主血脉其风日久随荣卫行内外相搏蕴积而然也
　　辰砂天麻丸方　镇养心神擒截诸风和流荣卫滋润筋络开通闗膈肥密表腠
　　丹砂【半两】天麻【一两】半夏【汤煮软焙干】天南星【各半两】蝎稍【一分炒】白附子【半两】白僵蚕【炒】牛黄【研各半两】蓬砂【一分研入】麝香【一分研入】
　　共为末水煮麫糊为丸如梧桐子大每服三十丸荆芥汤下不计时候
　　乌犀散方　治心中风精神冒闷语声错误恍惚多惊乌犀角【镑二两】丹砂【研】独活【去芦头】丹参　逺志【去心】人参　蔓荆子　防风
　　共罗为散每服二钱匕食后酒调下日三
　　人参丹砂丸方　治中风恍惚惊悸安神志化痰涎人参　丹砂【研各二两】紫石英【研】白石英　龙脑　细辛【去枝叶】赤箭　天门冬【去心焙】逺志【去心】生干地黄【焙】菖蒲【九节者米泔浸切焙各一分】白茯苓【去皮三两】犀角镑沙参防风【去义各半两】麝香【研半分】
　　共研为末链蜜丸如小鸡头大每服一丸温酒嚼下不拘时候
　　脾中风
　　论曰脾风之状多汗恶风身体怠惰四肢不欲举色薄防黄不嗜食诊在鼻上其色黄又曰踞而腹满身通黄吐醎汁又曰熻熻发热形如醉人腹中烦重皮肉瞤动短气脾裨诸臓灌四旁者也所主四肢故脾中风则身体怠惰四肢不欲动脾者仓廪之官故病则不嗜食诊在鼻中央之位也其色黄黄土之色也烦重发热风之候也形如醉人者邪气之甚也
　　独活汤方　治脾臓中风肢体缓弱言语不利熻熻发热
　　独活　麻黄【去节先煎掠去沫焙干】防风【去义各一两】白茯苓【去皮】人参　羚羊角【镑】前胡【去芦头】沙参【去芦头】旋复花黄茋　半夏【汤洗七徧切焙】附子【炮制去皮脐三分】甘草【炙半两】
　　共剉如麻豆每服三钱匕以水一盏半入生姜汁半分切同煎取七分去滓温服不拘时日三
　　秦艽汤方　治脾臓中风身体拘急舌强不能语秦芃【去苖土】麻黄【去根节沸汤掠去沫焙干】石膏【各一两】独活　赤茯苓【去皮】山茰　芎防　防风　桂　白术　人参防己　附子【炮制去皮】杏仁【去皮尖麸炒各三分】干姜　甘草
　　【炙】细辛【去苗叶各半两】
　　共剉如麻豆每服五钱匕水一盏半煎取八分去滓温服不拘时候
　　羚羊角丸方　治脾臓中风口面偏斜语言蹇涩虚烦手臂腰脚不随
　　羚羊角【屑】防己　白芍药　独活【去芦头】白茯苓【去黒皮】防风　酸枣仁【防炒】杏仁【去皮尖双仁炒黄】麦门冬【去心焙各三分】人参　芎防　栢子仁【炒】防榔【剉】桂【去粗皮】当归【切焙各半两】附子　薏苡仁　熟干地黄【焙各一两】
　　共罗为末链蜜和丸如梧桐子大每服空心温酒下三十丸
　　肺中风
　　论曰肺中风之状多汗恶风色皎然白时欬短气昼日则差暮则甚诊在眉上其色白又曰燥而喘身运而重冒而肿胀偃卧则胸满短气冒闷汗出夫热生风风盛则热腠理开多汗者热甚故也风薄于内所以恶风皎然而白金之色也在变动为欬又肺生气故时欬短气也风阳也阳昼则在表暮在里阳里而风应之故暮则甚也诊在眉上其色白肺之色也身运而重风使然也喘而肿胀偃卧而胸满短气以肺主气故也
　　羚羊角丸方　治肺中风气急背项强鞭语声嘶败羚羊角【二两】白鲜皮【五钱】升麻　蔓荆实　恶实【炒】枳殻【一两】天麻【白者】秦芃
　　共罗为末链蜜和丸如梧桐子大食后煎桑白皮汤下十五丸日三服
　　荠苨汤方　治肺中风项强鼻塞语声不出喘鸣肩息胸满短气
　　荠苨【二两】防风　人参【各一两五钱】独活　细辛　赤箭芎防　羚羊角【各五钱】麻黄【二两】桔梗【剉炙三分】前胡【去芦头】蔓荆实　白鲜皮【各五钱】甘草　石膏【各一两】
　　共细筛毎服三钱匕水一盏煎至七分去滓温服食后临卧服
　　肾中风
　　论曰肾风之状多汗恶风脊痛不能正立其色炲曲不利诊在肌上其色黒夫身之本在肾受五臓六腑之精气以养百骸九窍肾受风则诸阳之气不上至于头面故有面痝然浮肿之证阳气虚者则多汗恶风肾主骨骨不强则脊痛不能立精神衰弱则隠曲之事不利肌上黒如炲色又踞而腰痛不可俛仰或为冷痹或为偏枯耳鸣声浊志意昏沉善恐多忘皆肾风证也海桐皮散方　治肾中风踞而腰痛脚肿疼重耳鸣面黒志意不乐
　　海桐皮【剉】五加皮【去粗皮剉】荜薢【炒】薏苡仁【各一两】虎骨【真酥炙令黄】枳殻　赤芍药　牛膝【去苖酒浸切焙各一两】恶实【炒半两】防风　续断　杜仲【去皮剉炒】郁李仁【汤退去皮尖双仁炒】熟干地黄【各一两】
　　共罗为散每服二钱匕温酒调下渐加至三钱匕空腹食前各一服
　　杜仲丸方　治肾中风腰脚不随骨节痠疼筋脉拘急行履艰难两胁牵痛
　　杜仲【去皮剉炒三分】牛膝【去苖酒浸切焙一两】荜薢【一两半】酸枣仁【一两】当归【三分】防风【一两】丹参【三分】赤芍药【三分】桂【半两】肉苁蓉【酒浸切焙一两】石斛【三分】附子【五钱】郁李仁【汤浸去皮三分】防榔【煨一两】
　　共罗为末链蜜和丸如梧桐子大每服空腹用温酒下三十丸
　　防风汤方　治肾中风腰脚痹不仁骨髓痠疼不能久立渐觉消瘦
　　防风【一两五钱】羌活【一两】黄茋【二两五钱】五加皮【一两五钱】牛膝【去苗酒浸切焙一两五钱】丹参【一分】酸枣仁【一合】桂【一两五钱】赤芍药【一两五钱】麻黄【去节煎掠沫焙一两】防榔【煨一两】当归【切焙一两】木通【一两五钱】
　　共麄筛每服三钱匕水一盏至七分去滓空心服及晩食前服
　　石斛浸酒方　治肾中风注腰脚痹弱利闗节坚筋骨除头面逰风补虚劳益气力
　　石斛【去根苗四两】黄茋【一两五钱】丹参【二两】牛膝【去苗二两】人参【一两五钱】杜仲【去粗皮炒】五加皮　白茯苓【各二两】枹杞子【炒一升半】山茱茰　山药　荜薢【炒各二两】防风【一两五钱】天门冬【去心焙三两】生姜【三两】细辛【去苖叶轻炒一两】薏苡仁【半升】
　　共细剉如麻豆用生绢囊盛以酒五斗于净瓷器中浸七宿初温服三合日三夜一渐加至六七合一升许令常有酒气不至大醉
　　摊缓
　　论曰摊缓之辨摊则懈惰而不能收摄缓则弛纵而不能制物故其证四肢不举筋脉闗节无力不可收摄者谓之摊其四肢虽能举动而肢节缓弱慿物不能运用者谓之缓或以左为摊右为缓则非也但以左得之病在左右得之病在右耳推其所自皆由气血内耗肝肾经虚阴阳偏废而得之或有始因他病服吐下之药过度亦使真气内动荣卫失守一身无所禀养而致然也紫金天麻丸方　治中风摊缓手足亸曳
　　天麻　没药【研】乳香【研】牛膝【酒浸】白术　当归【各半两】牛黄【研三分】犀角【一两】附子【去皮脐三分】五灵脂【二两】
　　共十味为末取三家井华水丸如樱桃大每服一丸先用生姜汁花开次用酒调下如中风摊缓手足亸曳蹇涩口眼防斜不省人事口吐涎沫或手足搐掉骨筋疼痛皮肉麻痹并宜服之
　　天麻浸酒方　治摊缓风不计深浅久在牀枕
　　天麻【半两】松节【剉一两】龙骨　虎骨【酒浸】骨碎补【半两】败【醋炙一两】乌蛇【酒浸去皮骨】白花蛇【酒浸去皮骨】恶实根【各半两】附子【去皮脐一枚】羌活　独活【去芦头】牛膝【酒浸各半两】当归芎防【各一两】大麻仁【二两】熟干地黄【焙半两】茄子根【二两】原沙【炒二两】
　　共十九味防咀如麻豆用酒二斗浸蜜封春夏三日秋冬七日每服一盏不拘时候温服
　　虎骨丸方　治摊缓风手足不随口眼防斜头目昏重腹膝少力及风气凝滞筋骨疼痛
　　虎胫骨【酥炙半两】当归【一两】赤箭【半两】安息香【酒研半两】海桐皮独活　牛膝【酒浸各一两】肉苁蓉【酒浸一两】金毛狗脊【去皮】
　　续断【各半两】荜薢　乌头【去皮脐】芎防【各一两】甜子僊灵脾　乳香【研各半两】防风　天麻　石斛【去根各一两】酸枣仁【去皮研】黄松节【酒炒】细辛【各半两】
　　共二十二味除别研外为末酒煮麫糊丸如梧桐子大每服十五丸酒下或荆芥汤不拘时
　　天麻丸方　治风气摊缓等疾
　　天麻【二两】参　防风　地榆　干浮萍【紫背者洗焙】干薄荷　乌头【去皮脐】牛膝【酒浸各一两】不蚛肥皂荚【五挺就地坑内烧成黒灰瓷椀合定侯冷用半两细研入诸药】牛黄　龙脑【各一钱别研】
　　共十一味除别研外为细末和匀链蜜和杵百余下丸如鸡头大每服一丸温酒下
　　牛黄丸方　治一切风及摊缓言语蹇澁搜风镇心牛黄【一分】龙脑【一钱】麝香【一钱】雄黄【一分】丹砂【五分五味同研】天麻乌犀　干蝎【去土炒】羚羊角【镑】羗活　独活　防风细辛　白芷　赤茯苓　蝉蜕　麻黄【去根节】牛膝【酒浸】芎防　五加皮【各半两】白附子【炮一分】乌蛇【酒浸去皮骨炙一两】
　　共二十二味研为末链蜜和杵一千下丸如鸡头大每一丸嚼破温酒或荆芥茶下日三
　　沉香煎丸方　治摊缓不收体重无力肢节缓弱运动不能
　　沉香　丁香　葫芦巴【炒】附子【去皮脐】牛膝【去苖剉酒拌炒】补骨脂【炒】蘹香子　石斛【剉酒拌炒】芎防　木香　青橘皮【汤浸去白】桂【去粗皮】肉苁蓉【酒炒各半两】
　　共十三味捣罗为细末链蜜为丸如梧桐子大每服二十丸生姜盐汤下酒亦可
　　风亸曳
　　论曰人假水谷之精化为血气周流一身使四肢相随筋脉相续犹挈裘领无所不从若脾胃虚弱水谷不化筋脉无所禀养复遇风邪外搏肤腠流传筋脉纵缓则肢体亸曳其亸则偏而不举曳则弛而不随是皆不能收摄也
　　独活汤方　治中风手足亸曳不能言
　　独活【二两】甘草【炙】桂　生葛根　芍药　栝楼根实【各一两】
　　右六味剉如麻豆每服五钱生姜三片同煎温服日三夜一
　　败丸方　治中风手脚颤掉亸曳
　　败【涂酥炙五两】
　　一味为细末研饭为丸如梧桐子大每服二十丸酒下
　　附子汤方　治风亸曳手足不随身体不能俛仰附子【去皮脐】干姜　甘草【炙】防风　独活【各一两半】石膏【碎】白茯苓　白术　芎防　柴胡　当归【酒浸】人参【各一两】杏仁【去皮尖双仁炒研二十枚】细辛【一两】
　　共十四味剉如麻豆每服五钱水酒共煎温服日三人羸弱者只用水煎服
　　羚羊角丸方　治中风手颤亸曳语涩
　　羚羊角【一两】犀角【三分】羌活　防风【各一两半】薏苡仁　秦芃【各二两】
　　右六味为末链蜜丸如梧桐子大毎服十丸煎竹叶汤下【加至三十丸】
　　中风四肢拘挛不能屈伸
　　论曰臓真散于肝肝藏筋膜之气筋为肝所养筋得所养则俯仰屈伸莫或乖戾若经络偏虚风邪乘虚客于机闗则筋脉缩急干于阳络则肩背从而拘挛此皆邪气内盛正气不能荣养诸筋故为四肢拘挛不能屈伸夜合枝醖酒方　治中风手足不随挛缩屈伸艰难夜合枝　桑枝　槐枝　柏枝　石榴枝【各生用荆五两】羌活【别杵二两】糯米【五升】细麴【七斤半】防风【别杵五两】黒豆【用小者生用五升】
　　共十味以水五斗浸五枝同煎取二斗五升去渣浸米黒豆一宿蒸熟与麴防风羌活二味拌和造酒依常醖法封三七日压去糟滓取清酒三合至五合时饮之常令有酒气物令过醉恐至吐悖乱正气
　　乳香丸方　治中风四肢拘挛筋骨疼痛
　　乳香【细研一两】乌头【去皮脐半两】羌活【一两】雄黄【细研水飞半两】白附子　羚羊角【各一两】附子【去皮脐半两】原蚕蛾【炒】防风乌蛇【酒浸去皮骨炙】白僵蚕【炒】虎胫骨【各一两】腻粉　麝香【各三分】赤箭　牛膝【酒浸】没药【研各半两】
　　右十七味为末再同和匀链蜜丸梧桐子大每服用豆淋酒下十丸如人行十里再服
　　地龙饼子方　治中风手足筋急挛疼痛
　　地龙【炒】海蛤　硫黄【研】乌头【去皮脐各半两】鳞鲤甲【各一两】
　　五味同研为末醋煮麫糊为丸如鸡头揑作饼子暴干每用一饼以葱白裹安手足节上以手帛系住阁在一朽木桶上用热汤淋之觉骨中热极方解去帛子后看手足未得舒展时再用热汤淋之每一饼可用三次如用药毕且着衣服葢之不得透风
　　酸枣仁煎方　治筋骨拘急及輭疼痛行履不得酸枣仁【三两半生半炒】虎骨【酒炙一两半】海桐皮　羌活【各二两】僊灵脾　赤箭　荜薢　杜仲【去粗皮炙断丝】败【酒炙】蒺防子　石斛　牛膝【酒浸】巴防天　附子【去皮脐】木香熟干地黄　酥【各一两】桑枝【一握一尺长】白蜜【四两】
　　共十九味捣罗十七味为末再研匀用清酒七升先煎桑枝令黄色去桑枝后下药末更煎一二十沸次下酥蜜煎成膏看香气得所用瓷盒盛每服一匙头温酒调下日三服
　　风痉
　　论曰风痉者以风伤太阳之经复遇寒湿故也其状口噤不开腰背强直如发癎葢风邪内薄于经则荣卫凝泣筋脉急故令口噤不开卒然倒仆不知所以凡发极则复苏苏则复作其或耳中策策而痛身背直而不屈者不治也
　　天麻汤方　治风痉身如板直徧身鞭强
　　天麻【半两】羌活　人参　桂【去粗皮】白术　麻黄【去根节煎掠去沫焙干】杏仁【去皮尖双　仁炒各一分】附子【去皮脐一枚】
　　八味剉如麻豆毎服五钱生姜三片枣一枚同煎再入酒半盏煎热服后以生姜稀粥投之取汗日三
　　甘草汤方　治风痉口噤不语肢体强直神识不明甘草【炙】羌活【一两一分】人参【半两】防风【一两】附子【半两】
　　每服四钱入地黄汁一合煎再入荆沥竹沥各半合同煎温服日夜各一
　　角弓反张
　　论曰风角弓反张之状腰背反折不能俛也中风邪客于诸阳之经邪正相搏风气胜则筋脉缩急腰背反折如弓之形也
　　麻黄饮方　治中风身如角弓反张四肢不随烦乱口噤
　　麻黄【去根节三两】防风　桂　白术　人参　芎防当归　甘草【炙】干姜【各一两】附子【一两】杏仁【去皮尖双仁三十枚】
　　每服五钱水煎温服不拘时
　　当归汤方　治中风身如角弓反张口噤不开
　　当归　细辛【各三分】防风　独活【各一两半】麻黄【去根节一两一分】附子【一枚去脐】
　　每服三钱水酒同煎温服如汗出慎外风若口噤即干开口灌之
　　急风散方　治中风身如角弓反张状
　　附子【一枚去皮脐】乌头【二枚去皮脐】天南星【一枚】藿香【去梗】防风　白芷【各半两】干蝎【全者去土炒】白附子【各一分】
　　共八味为散每服半钱豆淋温酒调下并二服未愈再服
　　中风失音
　　论曰喉咙者气之所上下也防厌者声音之门户其气宣通则声音无所阻碍若风邪搏于防厌则气道不宣故令人失音入脏则不能言语也
　　羌活汤方　治中风失音不语
　　羌活【去芦头两半】甘草【炙剉】人参【各半两】附子【去皮脐一枚】荆沥竹沥　生地黄汁
　　共七味先将四味剉如麻豆毎服五钱入三件汁沥同煎温服日三夜一
　　地黄汤方　治中风失音不语
　　生地黄汁　淡竹沥【各半盏】独活【去芦头一两】附子【去皮脐半个】
　　四味将二味剉如麻豆每服三钱入竹沥地黄汁同煎温服空心日午夜卧各一
　　羚羊角汤方　治中风失音手足不随
　　羚羊角【镑】芎防　细辛【去苖】木香　防风　麻黄独活　羌活　当归【酒浸】附子【去皮脐】桂【去粗皮】天麻【各一两】
　　每服三钱水煎温服不拘时侯
　　竹沥汤方　治中风失音不语昏沉不识人
　　竹沥　荆沥　梨汁【各二合】陈醤汁【半合】
　　四味相和防煎一二沸再滤一徧令温细细灌入口中口噤干开口灌之
　　竹豆汤方　治中风失音不语
　　新青竹【碎如等子四十九茎】鸟豆【二升】
　　二味以水八升相和煮令豆烂去滓再煎取一升每服二合灌之或口噤不开者即干口灌
　　羌活汤方　治中风舌强不得语手足举动不得羌活【一两】羚羊角【半两】麻黄【去根节一两】防风【半两】旋复花【炒一两】独活【半两】龙脑【研半两】人参　白茯苓　当归　麦门冬【各半两】杏仁【汤浸去皮尖双仁一两】
　　每服一两水煎温服空心日午夜卧各一服
　　竹沥汤方　治中风舌强不得语心神烦闷
　　淡竹沥【五合】人乳汁【二合】三年醤汁【半合】
　　三味相和调匀分三服口噤干灌之立差
　　陈醋方　治中风不得语舌根涩鞕
　　陈醋【二合】三年醤汁　人乳汁【各五合】
　　三味相和研以生绢滤绞取汁分为三服日夜服之服尽能语
　　三圣散方　治中风舌强不语
　　没药【研】琥珀【研各一分】干蝎【七枚全者炒】
　　三味研为末每服三钱用鹅梨汁半盏皂荚末半钱浓煎汤一合与梨汁相和调下须臾吐出涎毒便能语
　　雄黄丸方　治心脾中风舌强不语涎潮昏塞不省人事
　　雄黄【研】丹砂【研】牛黄【研】天南星【牛胆内制者】白僵蚕【生用】天麻【生用各半两】麝香【一分】金箔　银箔【各五十片与麝香同研】
　　九味研为细末链密丸如梧桐子大每服十丸温薄荷汁化下不拘时
　　风口噤
　　论曰风口噤者风寒客于三阳之筋使筋脉拘急口噤不开牙闗急若不速治恐致他病以风者善行而数变也
　　开闗散方　治中风目瞑口噤不能下药者用此散以中指防散子揩齿三二十次在大牙左右其口自开始得下药
　　天南星【生捣为细末】龙脑【别研】
　　各等分研细五月五日午时合患者共使一字【若急用亦不拘端午】
　　乌梅饮方　治中风不语口噤吐痰颈项筋急
　　乌梅【二十七枚并子捶碎】葜【碎剉捶一两半】白矾【生用一两】
　　先以水一升煎葜根取三合去滓别盛又以别水一升煎乌梅至三合去滓别盛又以水五合煎白矾取三合别盛以物干开口先灌葜汤次下乌梅汤又次下白矾汤旋消停服之良久久即吐恶疾毒涎如不吐以鹅毛搅喉口取吐
　　附子散方　治中风牙闗急徧身强鞭
　　附子【一枚一两者慢火炮制去皮脐】白附子
　　共末为细散每服一钱匕温酒调下三服效
　　海带散方　治风口噤牙闗不开
　　海带【炒半两】乌梅肉　天南星【生各一两】麝香【二分别研后入】
　　为细末入瓷盒内勿令透气如患急以半钱匕于顋里牙闗上揩便自开口立效
　　治牙闗急方
　　甘草【比中指节截作五截于生油内浸炭火上炙候油入甘草用】
　　以物干开牙闗令咬定甘草可如人行五里时候又换甘草一截后灌药极效
　　白神散方　治中风或吐泻牙闗噤下药不能
　　白梅末【不拘多少】
　　将揩牙立开葢酸能收敛自然牙骨易开也
　　风口防
　　论曰足阳明脉循颊车手太阳脉循颈上颊二经俱受风寒筋急引颊令人口防僻言语不正目不能平视又云风入耳中亦令口防葢经络所系然也诊其脉浮而迟者可治
　　治中风口面防斜葛根汤方
　　葛根　防风　附子　麻黄【各一两炙】独活【三两】杏仁【汤浸去皮四十枚】松实【去殻两半】
　　共剉如麻豆每用药十钱匕以水二盏酒一盏入生姜三片煎一盏半去滓分三服日二夜一
　　防风汤方　治中风口面防斜泪出失音
　　防风　防己　升麻　桂　麻黄　芎防【各一两】羚羊角【一两半】
　　剉如麻豆每服三钱以水一盏煎取六分去滓入竹沥半合更煎三二沸热服空心日午及临卧各一服
　　治贼风吹着口眼防斜一字散方
　　乌头【生用】青矾【各半两】
　　共为散每用一字搐入鼻内取出涕吐涎
　　治风口防方
　　萞麻油　巴豆油
　　二味等分并相和如右防即防左口角如左防即防右口角仍急觑才正当急揩去药
　　治中风口面防斜青松叶浸酒方
　　青松叶【一斤细剉如大豆】
　　木石臼中杵令汁出用生绢囊贮以清酒一斗浸二宿近火煨一宿初服半斤加至一升头汗出即正
　　治中偏风口面防斜石灰涂方
　　石灰【半升】
　　炒乘热以醋调似泥涂于一边缓处才正急用温水洗去
　　人参丸方　治中风口眼防斜手足无事语不謇涩止缘坐卧处对耳有窍为风所中筋牵过一边连眼皆睡着一眼不合者服此药二十日内眼口皆正矣人参　草乌【生去皮尖】牛膝【去苗酒浸焙干各一两按牛膝入脑虚人口眼防用之】
　　捣罗为细末水煎麫糊丸如梧桐子大每服十丸炒黒豆淋酒下一日二服
　　治一切风口眼偏邪假苏丸方
　　生假苏【去梗】生薄荷【用叶一斤】
　　二味并沙盆内研生绢绞取汁瓷碟内看厚薄日煎成膏余滓三分去一分粗滓不用将二分滓晒干杵为末将膏和为丸如梧桐子大每服二十丸温酒下
　　破伤风
　　论曰破伤风者因卒暴伤损风邪袭之传播经络致使寒热更作身体反张口噤不开甚者邪气入脏则不可治诸疮久不差荣卫虚弱肌肉不生疮眼不合者风邪亦能外入为破伤风之
　　羌活汤方　治破伤风身如铁石或如角弓反张口噤不开宜干齿灌药
　　羌活　防己　羚羊角　升麻　黄芩　蔓荆实【去皮各一两半】犀角【二两】茯神【去木】葛根　甘草【各一两一分】防风【三分】麻黄【一两】
　　麄筛每服三钱匕水一盏入地黄汁半合薤白二寸煎至八分去滓空心日午卧温服如病急不拘时服葢覆出汗即愈
　　羚羊角散方　治打击破疮或洗头挑齿炙疮狗咬等中风
　　羚羊角　石斛　芎防　知母　山萸　薏苡仁白芷　曲棘鍼【生用】甘草【炙】芍药　紫苑【去土】天雄防风　牛膝　枳实【去瓤麸炒】蔓荆实　石南叶【酒醋炒】杏仁【浸去皮尖】麻黄　龙骨【去土】黄芩　防己　白术荜薢　干蔓菁花　葛根　赤茯苓　羌活　苍耳心　车前子　桑白皮　菊花【不开者】酸枣仁当归　丹参　乌蛇【酒浸去皮骨炙各三分】陈橘皮【汤浸去皮】
　　共为散每服一钱半至二钱匕空心午时夜卧温酒调下要丸即链蜜丸如梧子大每服十丸豆淋酒下
　　治破伤风独圣散方
　　苏枋木【不拘多少】
　　共为细散每服三钱匕酒调服之立效一方用鳔胶白色炙令黄色为末热酒调六钱
　　治破伤风身肿牙闗不开白僵蚕散方
　　白僵蚕【直者不拘多少】
　　生研为末每用生姜自然汁调以鸡翎于疮口扫之勿令干斯须肿搨皮雏为效仍用生姜汁调半钱匕服
　　治破伤风打扑内损饮银花散方
　　天南星【大者半生半炮】白附子【半生半炮】防风【去义等分】
　　为细末每服二钱匕重者童子小便调稍轻热酒调下如外伤用此药贴疮口仍依法服之如破伤风先以小便温洗疮口次用药干贴追出风毒立愈热稍恶口噤者以童子小便调干开口灌之如鬬打至死但心头微暖者并灌三服即活常须合下以备急用【一方无白附子】
　　偏风
　　论曰人身所养者惟血与气血气均等则无过不及之害稍至衰微则所运不周遂致体有偏复因风客身一边者谓之偏风其状半体不知痛痒或痹不仁或纵缓或痹痛是也
　　荆沥汤方　治偏风不随心中烦闷言语蹇涩
　　荆沥【五合】竹沥【五合】生姜汁【三合】
　　三味相和再暖每服三合以酒调下
　　防己汤方　治偏风半身不随口眼防斜不能言语筋脉拘挛不得转侧
　　防己　芎防　桂　黄芩　芍药　人参　甘草【炙】麻黄【去根节】附子【去皮脐】防风【各一两】杏仁【去皮尖四十枚】
　　每用十钱生姜十片同煎温服三服日二夜一
　　生地黄汤方　治偏风手足一边不收口目防戾言语蹇涩其药不虚人老少并可服之
　　生地黄汁　竹沥　荆沥【各一升五合】
　　三味别作羌活防风各一两去芦头并乂剉附子一枚重半两者去皮脐生用作八九片入煎三汁中慢火煎取一升半毎用醇酒三合调化药汁二合暖服之日二夜一无问冬夏并得服之
　　麻子仁汤方　治偏风手足不随口面防斜
　　麻子仁【炒二合】黒豆【二合小者炒】鸽粪【炒二合】垂栁枝【二握剉半寸长】
　　四味先以酒七升煮栁枝及五升炒鸽粪麻仁黒豆等令黄乗热便投栁枝酒内须防去滓令净每服旋取温服二合至三合空心临卧各一服
　　续命独活汤方　治偏风半身不随热闷语涩
　　独活　防风　人参　芍药【各二两】防己【一两半】桂【一两】羚羊角【镑三分】
　　防咀如麻豆每服五钱入竹沥半合同煎温服
　　安息香丸方　治偏风半体不仁纵缓不收或时痹痛安息香【研一两】乳香【研一两】麻黄【去根节二两】胡桃仁【汤浸去皮研一两半】干浮萍草【去土一两半】
　　右五味先麻黄浮萍草为末与研药拌匀链蜜和丸如弹子大每服一丸温酒化下以汗出为效
　　拟金丸方　治偏风半身不随不知痛痒
　　草乌头【生去皮脐二两半】骨碎补【去毛一两半】狗脊【去毛一两】五灵脂【一两】马蔺花【一两半】地龙【去土半两】乳香【研一两】枫香脂【研一两】薢【一两】
　　九味罗为末入研者二味和匀醋煮麫糊和丸如小豆大毎三丸至五丸荆芥汤下空心临卧各一服
　　风偏枯
　　论曰气血不足腠理开疎风湿客于分肉之间久而不差真气去邪气独留乃为偏枯之疾其状肢体不随肌肉偏枯细小而痛言语不变神智不乱乃可治也宜温卧取汗益不足而损有余诊其胃脉沈而大心脉小而牢急皆偏枯之脉也
　　当归汤方　治中风手足偏枯口面防斜疼痛一目不能合
　　当归　白芷　防风　白鲜皮　白术　芎防杏仁【去皮尖】甘草【炙】甘菊花　天雄【去皮脐各一两】人参【半两】
　　每服五钱生姜半分同煎温服日三夜一与食相间服之
　　磁石汤方　治中风偏枯骨痠无力
　　磁石【烧赤醋淬七徧三两】防风【三两】五味子【二两】甘草【一两】参【二两】附子【去皮脐一两】牡丹【去心二两】
　　每用五钱入黒豆三十五粒同煎空心日午夜卧服
　　没药丸方　治中风偏枯手足不随言语蹇涩口眼防斜
　　没药【研半两】天麻【酒浸一宿焙干二两】乌头【去皮脐一两】地龙【去土炒一两】羚羊角【镑屑一分】犀角【镑屑一分】丁香【一分】木香【一分】乳香【研半两】丹砂【研半两】龙脑【研一分】麝香【研一分】参【一分】人参【半两】
　　十四味研为末链蜜和丸樱桃大毎服一丸温酒下食前服　重病者服一月差初患五七服即愈
　　肉苛
　　论曰内经谓人之肉苛者虽近衣絮犹尚苛也以荣气虚卫气实夫血为荣气为卫气血均得通流则肌肉无不仁之疾及荣气虚卫气实则血脉凝涩肉虽如故而其证重为苛也
　　苦参丸方　治荣虚卫实肌肉不仁病名肉苛
　　苦参【二两捣取粉】丹参【炙】沙参【去麄皮土】人参【一两】五加皮防风【去义剉】蒺藜子【炒去角黄】乌蛇【酒浸用肉】蔓荆实【去白皮】败【涂酥炙】虎骨【涂酥炙黄】参【坚者各一两】
　　右十二味捣罗为末别以不蚛皂荚一觔以水三升按取汁去滓于无油铁器内煎成膏链蜜四两拌和为丸如梧桐子大每食后良久及夜卧共三服各用荆芥薄荷酒下十五丸至二十丸
　　天麻丸方　治荣虚卫实肌肉不仁徧身重
　　牛膝【酒浸切焙一两】天麻【酒浸切焙两半】麝香【研】桂【各一分】干蝎【炒去土】白花蛇肉【酒炙各半两】防榔【剉】独活【各三分】防风【一两】
　　共九味链蜜和丸如桐子大每服十丸薄荷酒荆芥汤下不拘时
　　防风酒方　治荣虚卫实肌肉不仁病名肉苛
　　防风【去义二两】白术【一两半】山茱茰【并子用一两半】山药【干者两半】附子【去皮脐炙一两】天雄【去皮脐一两半】细辛【去须叶轻炒一两半】独活【去芦头一两半】秦芃【去土两半】茵芋【去粗茎一两半】杏仁【去皮尖双仁炒两半】紫巴防【一两去心】桂【二两】麻黄【去根节煎去沫焙干二两】生姜【二两切焙】磁石【生槌碎如大豆粒浸去汁半斤】薏苡仁【炒三两】生地黄【净洗细切焙二两半】
　　共十八味剉如麻豆生绢袋盛以无灰酒三斗浸六七日空心温饮四合至五合以知为度
　　五味子酒方　治荣虚卫实肌肉不仁病名肉苛五味子　防风　牛膝　黄芩　白术　当归泽泻　知母　白芷　五加皮　枸杞子【用根白皮剉】牡丹【去心】肉苁蓉【炒】丹参【炙】甘草【炙】枳殻【麸炒】厚朴【去粗皮姜汁炙五遍】细辛【去须叶轻炒】桂【各一两】
　　共十九味剉如麻豆生绢囊盛用好酒二斗密封浸经七日每空心日午夜卧各温服五合久服加至七合及一升勿令醉吐
　　歴节风
　　论曰歴节风由气血衰弱为风寒所侵血气凝涩不得流通闗节诸筋无以滋养真邪相薄所歴之节悉皆疼痛故谓歴节风也病甚则使人短气汗出肢节不可屈伸
　　防风汤方　治歴节风周身百节疼痛脚痿弱
　　防风【二两】白术【一两】白鲜皮【二两】桂【一两三分】黄茋【二两】薏苡仁【炒二两】
　　右六味筛毎服四钱生姜三片同煎温服日三夜一
　　没药散方　治歴节风百骨节疼痛昼夜不可忍
　　没药【研半两】虎胫骨【酒炙三两】
　　二味捣研为末每服二钱温酒调下日三服
　　透闗散方　治歴节风四肢挛急疼痛难忍短气汗出麻黄根【五两】天南星【炮】威灵僊【各半两】薢　当归人参　天麻【各一两】赤小豆【浸去皮焙半两】
　　共八味罗为末每服半钱温酒调下
　　独活散方　治歴节风
　　独活【去芦头一两半】参【一两】生犀角【屑二两】升麻【三两】恶实根【半两】豉【二合】生干地黄【半两】
　　共七味罗为散每服三钱空腹米饮调下
　　乳香大丸方　治血气衰弱风毒攻注歴节疼痛乳香【研】没药【研各一两】五灵脂【去沙石四两】鸟头【去皮脐一两半】
　　共四味研为末再和匀滴水和丸如弹子大以丹砂为衣每服一丸薄荷酒化下日三服
　　中风百节疼痛
　　论曰中风百节疼痛者由体虚受风风邪中于闗节故令百节筋脉拘急疼痛寒热更作不可屈伸此皆真气怯弱不胜风邪真邪相薄所以痛也
　　白花蛇散方　治中风肢节疼痛言语蹇涩
　　白花蛇【酒浸去皮骨二两】何首乌【去黒皮】牛膝【三味用酒浸半日焙干】蔓荆实【去白皮各四两】威灵僊　荆芥穗　旋复花【各二两】
　　共七味罗为末每服一钱温酒调下空心临卧服
　　羌活散方　治中风百节疼痛寒热更作不可俛仰羌活【去芦头一两】天麻【去蒂生用一两】芎防【半两】酸枣仁【炒三分】鹿角胶【炒燥半两】蔓荆实【揉去白皮一分】羚羊角【镑屑三分】人参【半两】白附子【半两】牛膝【三分】桂【半两】薏苡仁【一分炒】乌蛇【酒炙用肉半两】犀角【镑屑一分】白鲜皮【炙半两】地骨皮　栢子仁【生用三分】
　　右十七味罗为细末每日空心及夜卧各以豆淋酒调下一钱至钱半
　　白头翁酒方　治诸风痛攻四肢百节
　　白头翁草【一握】
　　一味烂研以醇酒投之顿服
　　又方
　　生恶实根摩酒服痛止即住
　　又方
　　黒豆【炒去皮半升】威灵僊【二两】桑根白皮【一两】
　　三味用醇酒一升半煎取八合去滓顿服之
　　又方
　　杏仁【汤浸去皮尖双仁炒黄研半两】虎骨【以酒涂酥炙黄取半两为末】
　　二味用醇酒一升热调顿服
　　风走注疼痛
　　论曰风走注疼痛之病其痛无常处是也气血流通筋脉和同则骨肉滑利一有不调风邪乘虚与血气偕行使荣卫凝涩随所注处悉为疼痛故谓走注痛也虎骨散方　治风毒走注疼痛不定
　　虎胫骨【酥炙】败【酥炙各二两】麒麟竭【研】赤芍药　当归没药【研】防风　白附子　桂【去粗皮】白芷　骨碎补【去毛】苍耳【炒】自然铜【火煆醋淬研各三分】牛膝【酒浸切焙去苗】天麻防榔　五加皮　羌活【去芦头各一两】
　　共十八味为散每服二钱温酒调下
　　芸薹散方　治风毒走注疼痛如虎啮
　　芸薹子　天南星　草乌头【并生用各一两】
　　三味为散五钱量入生麫以酽醋生姜汁生油各少许调成膏摊纸上厚一分贴痛处即止
　　消毒膏方　治风毒走注疼痛筋脉拘急
　　马牙硝【一两烧赤研】乌头【大者二枚烧存性三分研】
　　二味同研令匀每用三钱白麫三钱生姜汁一盏同熬成膏摊于帛子上热贴日二换之
　　干地黄丸方　治走注疼痛
　　生干地黄　白芷　当归　没药　乌头【去皮脐】防风　木香　赤小豆
　　共八味等分捣研为末水浸蒸饼心和丸如梧桐子大每服五丸冷酒下空心食前服日二
　　白虎风
　　论曰白虎风之状或在骨节或在四肢其肉色不变昼静而夜发发则痛彻骨髓或妄言妄有所见者是也葢风寒暑湿之毒乗虚而感播在经脉留于血气畜聚不散遇阳气虚弱阴气隆盛则痛如虎啮故以虎名焉羌活汤方　治白虎风痛甚如齧
　　羌活　防风【各一两】秦芃　芎防　当归【各一两半】牛膝【酒浸一两】附子【去皮脐三分】大腹【连皮用三枚】桃仁【汤浸去皮尖双仁炒二十一枚】
　　九味剉如麻豆每服五钱入生姜一枣大同煎温服日二夜一
　　牛膝散方　治白虎风疼痛难忍
　　牛膝【酒浸】当归【各一两】虎骨【酥炙令黄二两】赤芍药【一两】芒硝【别研半两】桃仁【去皮尖双仁三两】芎防【半两】
　　七味为散每服空心用温酒调下一钱至二钱
　　抵圣散方　治白虎风骨髓疼痛至夜转甚
　　虎胫骨【不计多少打破酒浸蘸酒旋炙令黄脆为度】
　　一味为散每服半钱入薄荷末一钱人参末半钱煎乳香酒调下
　　一神散方　治白虎风昼静夜发痛彻骨髓狂言妄见防风　羌活　桂【去粗皮】地骨皮　芎防　细辛虎骨【酒浸一宿酥炙黄】
　　共七味等分为散每服一钱温酒调下
　　乌头散方　治白虎风走注疼痛
　　乌头【去皮脐】地龙　羌活　虎骨【酒炙】延胡索　当归没药【研】防风【各一两】
　　八味为散每服二钱冷酒调下空心食前日二服
　　风不仁
　　论曰风不仁之状皮肤搔之如隔靴是也由荣气虚卫气实寒风入于肌肉血气不相与凝痹结滞皮肤痹厚无所觉知内经曰皮肤不荣故为不仁此之谓也乌鵶丸方　治风虚皮肤不仁头目昏痛利咽膈解昏倦
　　乌鵶【一只烧为灰】麝香【别研一分】虎骨【酥炙】白僵蚕【炒】干蝎【去土炒】防风【去义】白附子　乌蛇【酒浸去皮骨炙】藿香叶【各半两】
　　除别研外捣罗为末入研者拌匀链蜜丸如梧桐子大每服十丸至十五丸温酒下茶清亦得
　　羌活汤方　治风不仁手足痛麻疼
　　羌活　独活【俱去芦头】防风　蔓荆实　人参　蒺蔾子【炒去角】芍药　白茯苓　枳殻　芎防　天蓼木阿胶【炙令燥】威灵仙【去苖土各半两】
　　每服二钱空心豆淋酒调下或链蜜丸如梧桐子大豆淋薄荷酒下十五丸至二十丸
　　五参散方　治风不仁皮肤麻绕膝徧身似蛇皮黑瘾旋生旋没通身痹
　　人参　丹参　沙参　苦参　参【坚者各一两】白花蛇【酒浸去皮骨一两半】
　　右六味为细散每服二钱食后温服调下加至三钱
　　风瘙痒
　　论曰风瘙痒者表虚卫气不足风邪乘之血脉留滞中外鼓作变而生热热即瘙痒久不差淫邪散溢搔之则成疮
　　五白散方　治皮肤风瘙昼夜不止
　　白附子　白僵蚕【炒】　白蒺防【炒】白鲜皮【各一两】白花蛇【酒侵去皮骨炙三两】
　　右五味为散每服一钱空心临卧温酒调下
　　枳殻散方　治风皮肤瘙痒麻痹
　　枳殻【去瓤麸炒二两】　苦参　蒺防子【炒去角】蔓荆实【各一两】荆芥穂　麻黄【去根节】羌活【去芦头】独活【各等分】
　　每服二丸腊茶温酒调下食后临卧各一服
　　天麻散方　治热毒风攻徧体瘙痒瘾皮肤痹肢节疼痛四肢大肠不利
　　天麻　防风　羌活　甘菊花　杏仁【去皮尖双仁炒黄各二两】甘草【一两炙】
　　每服三钱空心蜜酒调下日再服
　　天门冬丸方　治风热皮肤瘾痒生疮如水疥或如
　　【粟粒】
　　天门冬【去心焙二两】枳殻【去瓤麸炒三两】白术　人参【各一两半】独活　苦参【各一两一分】
　　为末蜜为丸如梧桐子大每食后米饮下三十丸日二服
　　八味散涂方　治徧身疮疥皮破肉痛或瘙痒脓水蜀椒【去目】吴茱萸【汤洗焙干炒】青盐【研】石硫黄【研】腻粉【研】白僵蚕【炒】檗皮【各一两】麝香【少许研】
　　八味捣研为散猪胆汁调涂之湿则干
　　防风汤淋洗方　治瘙痒如虫行或痹不仁
　　防风　益母草　苦参【各三分】蒺防子【炒五两】荆芥穂蔓荆实　枳殻【去瓤麸炒各二两】
　　每用三两水一斗煎至八升乘热淋洗患处
　　风防防
　　论曰风防防者由腠理不密三阳气外泄发而为汗汗出未已为风邪所搏风热相并不得流行故结为防防状如麻豆甚者渐长瘙之成疮
　　独活丸方　治风瘾防防肿起时痒时痛
　　独活【去芦头】天门冬　防风　蒺防子【炒去角】桔梗【炒各一两一分】薏苡仁【炒】黄连【去须各一两】桂【半两】枳实【一两半】
　　为细末炼蜜丸如梧桐子大每服二十丸空心临卧菊花汤下
　　景天花散方　治脾肺风毒徧身发防防瘙痒烦躁
　　景天花【慢火焙干一钱俗谓慎火草】红麴【半两】
　　同研为细末每服二钱食后临卧服温水下
　　胡麻散方　治肺脾风毒攻注皮虏瘙痒手足生疮及徧身防防发赤黑靥子肌热疼痛
　　胡麻【炒令香熟】枳殻【各二两】防风　蔓荆实　威灵仙苦参　何首乌【米泔浸透去黒皮炒干】芎防　荆芥穂　甘草【炙各一两】薄荷【用叶半两】
　　为散每服二钱温酒下或链蜜丸如梧桐子每服三十丸温酒下
　　枳殻酒方　治风瘙瘾皮肤生防防或如虫行枳殻【炒二两】秦芃　独活　肉苁蓉【各四两】丹参　蒴藋【各五两】松叶【切三斗】
　　剉如麻豆用生绢袋贮以清酒二斗浸六宿每服半盏日三夜四
　　蒺防浴汤方　治风毒瘙痒瘾渐成防防
　　蒺防子【炒】茺蔚子　羊桃　蒴藋根苖　漏芦【去芦头】苦参【各半斤】盐【四两】
　　每全料用水三石煮取二石五斗去滓温室中淋浴仍先饱食即入浴久浸最良可隔夜一浴干衣盖取汗慎外风
　　桃仁涂方　治毒赤浮肿成防防
　　桃仁【去皮尖双仁生用】杏仁【去皮尖生研各三两】胡麻【生研】　凝水石【研如粉各二两】
　　右四味各研细别研芸台菜绞汁和以白蜜入前研药搅为稀膏用涂患处干则易之
　　风瘙瘾
　　论曰风瘙瘾其状有二皆縁肌中有热若凉湿之气折之热结不散则成赤若因风邪所折风热相搏则成白赤得热则剧得冷则灭盖热气鬰结于内故恶热宜冷白得隂雨则甚得晴暄则消盖热气散释于外故恶冷宜热冷热之证异其为瘾则一尽身体风瘙而痒搔之隠隠而起是也
　　秦芃丸方　治风瘙瘾搔之愈甚
　　秦芃　防己　松脂【錬成者各两半】枳殻　蒺防子【炒去角各二两半】苦参　白术　芎防　防风　附子　蒴藋干姜【炮各一两】
　　共研为末链蜜和丸如梧桐子大每服二十丸酒下加至三十丸早食前各一服
　　蔓荆实散方　治风瘙瘾手足麻木
　　蔓荆实　何首乌【各二两】羌活　威灵仙　荆芥穗防风【各一两】苦参【一分】
　　为散毎服二钱温酒调下日三
　　茵陈蒿散方　治风瘙瘾皮肤肿痒
　　茵陈蒿【一两】荷叶【半两】
　　为散每服一钱蜜水下食后服
　　蒺防子散方　治风瘙皮肤瘾痒痛或有细疮蒺防子【炒去角二两】枳殻　荆芥穗　羌活　防风【一两】苍术【泔水浸一宿四两】
　　共为散每服一钱温酒或茶调下
　　石南酒方　治风瘙瘾经旬不解
　　石南叶【去粗茎生用三两】
　　一味捣罗为末每服半钱至一钱用酒三合煎一沸空心温服
　　白蜜酒方　治风瘙瘾痒不止
　　白蜜【一合】酒【二合】
　　二味相和煎温食前服【一方用松叶一斤酒一斗煮三升日夜服出汗】
　　枳实丸方　治风热头面身体瘙痒瘾
　　枳实【去瓤麸炒两半】天门冬　独活　黄连　防风　蒺防子【炒去角】桔梗【炒各一两一分】薏苡仁【一两】桂【一分】
　　共为末錬蜜丸如梧桐子大毎服二十丸空腹米饮下日二
　　涂药方
　　慎火草【大叶青厚名景天】生姜【和皮不洗等分研】盐【重少许】
　　三味涂摩痒如徧身瘾涂发处日再
　　芎防粉摩方　治风瘾痒痛难止
　　芎防　白芷　麻黄根【各二两】藿香【一两】米粉【二升】
　　五味捣罗为粉摩病处立效
　　枳实熨方　治风白
　　枳实【生用八两】
　　一味捣碎以醋浸令唈唈炒热用熟帛包褁熨上冷即易分作二包子更相炒熨尤佳







　　圣济总録纂要卷一
<子部,医家类,圣济总录纂要>
　　钦定四库全书
　　圣济总録纂要卷二
　　休宁程林纂
　　诸风门
　　蛊风
　　论曰蛊风之状在皮肤间一身尽痛若划若刺淫淫跃跃如中蛊毒故名蛊风皆由体虚受风侵伤正气也天麻丸方　治蛊风如皮肤刺划
　　天麻　踯躅花　独活　附子　白附子　原蚕蛾【炒】防风　苍耳　蒺防子　乌头【去皮脐各一两】麻黄【去根节】鸟蛇肉　麝香
　　除研者外捣罗为末入麝香再研匀錬蜜和捣三二百下丸如梧桐子大每服二十丸温酒下不拘时如有汗出即宜避风
　　石南汤方　治六十四种风注走皮肤中如蛊行痛如刺划状似蛊毒及卒风面目肿起手不及头口噤不能言
　　石南　干姜　黄芩　细辛　人参【各一两】桂　麻黄【去根节】当归　芎防【各一两】干地黄【三分】甘草【炙二两】食茱莄【一两一分】
　　防咀如麻大每服六钱水酒同煎温服得汗为度
　　何首乌散方　治蛊风
　　何首乌　威灵仙【各一两】苦参【半两】麒麟竭【一分】
　　并生捣为防入乳鉢内研三五百遍每服一钱用荆芥汤调下每日三服酒服尤妙
　　薄荷丸方　治蛊风皮肤苦尽痛若刀划状及头目不利风痰等疾
　　薄荷叶【一觔】天麻【四两】威灵仙【三两】羗活【四两】山栀子仁【二两】蔓荆实【三两】白芷　桔梗【炒】防风【各一两】大黄【湿纸丧煨令纸干一两】人参　赤茯苓【各三两】龙脑【研半两】
　　捣研为末再和匀錬蜜丸如鸡头实大每服一丸食后细嚼茶酒任下
　　肌肉瞤动
　　论曰肌肉瞤动命曰防风葢邪分肉衞气不通阳气内鼓故肌肉瞤动然风之入脉善行数变亦为口眼瞤动偏防之病也
　　虎骨丸方　治风虚肌肉瞤动手足颤掉
　　虎胫骨【酥炙】松节【剉酒炒】天麻　牛膝【酒浸】赤箭　海桐皮　独活　石斛【去根】防风　乌蛇【酒浸去皮骨】酸枣仁当归　仙灵脾　甜子【洗焙】乳香【研】五加皮【各一】
　　【两】
　　一十六味先以十五味捣罗为细末入研者乳香再和匀酒煮麫糊丸如梧桐子大每服十五丸至二十丸荆芥酒或茶酒任下不拘时
　　天麻丸方　治循经络肌肉瞤动头目昏眩手足麻痹天麻　芎防【各两】一荆芥穗　鸡蘓叶【各三两】白附子甘草【各半两】
　　右六味为末錬蜜丸如樱桃大每服一丸茶酒任下
　　荆芥汤方　治风气肌肉瞤动头目昏眩四肢烦疼荆芥穗　旋复花【各四两】前胡　甘草【炙】麻黄【去根节】芍药　芎防　半夏【洗七遍各一两】
　　每服三钱葱白三寸鸡蘓二叶同煎温服
　　风癫
　　论曰风癫之状发无常时每发则仆地吐涎沬无所觉知盖由血气皆虚精神离散魂魄失守风邪入于隂经故也又以胞胎之初其母卒大惊精气并居能令子发癫其证与风癫大率相似
　　丹砂煎方　治风癫疾时发时省涉厯年月
　　丹砂【细研水飞滤过后焙研如粉三两】石膏【五两研细】黄连【去须捣筛一斛】生地黄【研取自然汗二升】
　　共四味以清水一斗先煮石膏黄连取五升净去滓次下生地黄汁又煎之如稠饧始下火取丹砂粉投入勺搅百余徧贮于不津器中更搅待冷即住手每日两度以温水调服约如半弹丸大服药后只吃淡饭蔓菁菜等
　　雄黄丸方　治五癫各有声牛癫若牛鸣马癫若马鸣狗癫若狗鸣羊癫若羊鸣鸡癫若鸡鸣凡此五癫皆宜服之
　　雄黄　丹砂　雌黄【三味各二两碎同用生绢袋贮之入十两蜜内重汤煑待蜜赤色滴如珠引若线为度取药嚢出河水洗涤淘漉出曝干入乳鉢中研如粉为度其蜜即丸药用】黒铅【二两大火化用钱匙掩掠去尘垢者用精者一两将无油净器中下水银及铅同销镕搅令匀泻于热铁器内待冷先将前三味石药乳鉢内研次入铅同研取匀】水银【一两】
　　共五味各如前修制毕便将前煮丹砂雄黄雌黄余蜜再重汤煮散少少防入药中渐渐和匀为丸如大麻粒每用桃柳栢桑木嫩条各长七寸寸剉以水一升煎至六合去滓分温下丸药空心午时临卧下三丸至五丸小儿一丸至二丸
　　羚羊角丸方　治风癫癎
　　羚羊角　犀角　远志　人参　山药　茯苓【各一两半】防风【一两三分】生地黄【三分】金箔【研】银箔【研各一百片】麦冬铁粉【研】天冬【各三两】龙齿【研三两】水银【一分入金银箔龙齿铁粉】
　　【五件同研水银无星子为度】
　　共十五味先将十味捣罗为末入别研者用拌令匀錬蜜和丸如菉豆大用桃柳枝汤下二十丸日二夜一或人参茯苓汤亦可
　　风癎
　　论曰风癎病者由心气不足胸中蓄热而又风邪乘之病间作也其多惊目童子大手足颤掉梦中呌呼身热瘛摇头口噤多吐涎洙无所觉知是也然病发于阳者易差发于隂者难治故经曰臓病难治腑病易治又曰大人曰癫小儿曰癎
　　灵乌防方　治风癎多惊手足颤掉口吐涎沫
　　乌鵶【一只腊月取于瓷瓶内盛以盐泥固济令干用炭火煨存性冷取出去肚肠研】丹砂【研一分】细辛【二两】干蝎【全者十四枚炒】
　　共四味将二味研末与别研二味同罗每服半钱匕午前温酒调下
　　安息香丸方治男妇暗风癎病
　　安息香【通明无砂石者】铅丹
　　二味为细末入白羊心中血研匀丸如梧桐子大每服十丸空心温水下
　　神圣丸方　治风癎涎潮等疾
　　雌黄　铅丹【各一两】
　　细研以醋一斛稠丸如桐子大与恶实末同收每服十丸临卧煎恶实末汤下
　　丹砂丸方　治风邪诸癎狂言妄走精神恍惚思虑迷乱乍歌乍哭饮食失常疾发仆地口吐白沬口噤戴眼魂魄不守年嵗深远者
　　丹砂【光明者研一两】酸枣仁【微炒研】乳香【光莹者研各半两】
　　合研令匀先令病人尽量饮酒沉醉次取药五钱匕酒一盏调下于静室中安睡勿令惊动其自觉【则愈】
　　鐡粉乌鸦防方　治风癎
　　乌鸦【一只去肠肚及嘴足】铅丹　黑铅　铁粉【研各二两】丹砂【一两研先将铁粉并铅丹入铁器内熟炒次入黒铅一处结成砂子入在乌鸦腹内缝合以罐子盛用物盖定盐泥固济放干用熟火一秤煆令同赤取出捣为末次入丹砂更研如粉入后七味】天麻羗活　独活　防风　芎防　干蝎　天南星
　　【各二两】
　　共研为细末入麝香少许再研令匀每服半钱匕临卧冷酒调下
　　五生丸方　治癎疾
　　干姜【不炮】乌头【生去皮脐】半夏【生用】附子【生去皮脐各一两】大豆末【生用】
　　共五味除大豆末外细剉为末以豆末煮糊为丸如桐子大每服三丸冷酒下
　　半夏丸方　治风癎痰盛瘛疭口吐涎□
　　半夏【汤浸去滑生为末五两】白矾【生为末二两】丹砂【研】铅丹【研各一两】
　　同研匀以粟饭为丸如梧桐子大每服食后生姜汤下二十丸
　　五枝煎方　治风癎多惊手足颤掉身热瘛疭
　　桃枝　柳枝　桑枝　夜合枝　槐枝【并剉如豆大各一斗】大豆【一升淘过】
　　共六味用水一石慢慢火煎豆烂及嚼诸枝无味即滤汁于银石器内煎令得所不可熬过以瓷器盛每服一匙头许入卢会末少许温酒化破空心徐徐服
　　治风癎瘛疭不省方
　　虎粪【曝干】野猪骨并蹄【炙各不拘多少】
　　共研为散每日空心以酒调下二钱忌一切有足之物
　　水银丸方　治风癎
　　水银【半两】雄黄【研】龙脑【研】牛黄【研各一分】丹砂【研一钱】
　　再同研匀用糯米饮和丸如菉豆大每服五丸至七丸熟水下空心临卧日再服
　　风狂
　　论曰风狂之状始发则少卧不饥自髙自贤自辨自贵盖人之荣衞周身循环昼夜不穷一失其平则有血并于隂而气并于阳者有血并于阳而气并于隂者隂阳二气虚实不调风邪乘虚而入并于阳则谓之重阳故其病妄笑好乐妄行不休甚则弃衣而走登髙而歌或至数日不食故曰狂也又肝藏魂魂则随神往来悲哀动中有伤于魂则为狂妄是亦血气俱虚风邪乘之隂阳相并也
　　眞珠散方　治风狂妄语心热狂走不知人
　　真珠【研】牛黄【研】丹砂【研各半两】金箔【研】银箔【研各五十片】麝香【研一钱】铁粉【研】天竺黄　人参　龙脑【研各三分】黄芩【一两】防风　犀角【镑各半两】茯神【三钱】麦门冬【一两半】远志白鲜皮　羚羊角【镑各半两】甘草【炙】胡黄连　甘菊花白附子【各三分】
　　除研外捣罗为末入研药拌匀每服一钱加至二钱薄荷温水或梨汁调下
　　茯神汤方　治风狂失神少卧不饥笑乐无节弃衣登髙
　　茯神【去木】杏仁【汤去皮尖双仁各三两】龙齿【六两】凝水石【一片】升麻【二两】石膏【碎二十两】沙参　白茯苓　白鲜皮【各二两】生麦门冬【四两】
　　剉如麻豆每服五钱水煎温服如病甚煎成入竹沥半合再煎服
　　脑风
　　论曰内经谓风气循风府而上则为脑寒夫风生髙远始自阳经然督脉阳维之会自风府而上至脑戸脑户者督脉足太阳之防也又太阳之脉起于目内眦上额交巅上入络脑今风邪客其经稽而不行则脑髓内弱故项背怯寒而脑户多风冷也
　　石膏散方　治脑风邪气留连头痛不已
　　石膏【火煆研】天南星【炮】白僵蚕【炒】
　　三味等分捣研为防每服二钱匕葱白二寸腊茶一钱同连须葱煎汤顿服良乆再服
　　谷精草防方　治脑风头痛吹鼻
　　谷精草【末】铜緑【研各一钱】硝石【半钱研】
　　共研和匀每用一匙吹入鼻内或偏头疼随病左右吹鼻中
　　通闗防方　治脑风鼻息不通不闻香臭或鼻流清涕多啑肩项拘急头目昏痛风府怯寒
　　原蚕蛾【瓦上炒令黄】白附子【炮】苦参　益智【去皮】蒺藜子【炒去角】干薄荷【各一两】
　　共为防每服一钱匕温调下日三服
　　头散方　治脑风头痛吹鼻
　　细辛　髙良姜　蒂【各一分】硝石【半两】
　　共研为细散用新水满含一口搐药半匙入鼻中良乆即定
　　远志散方　治脑风头痛不可忍
　　远志【去心不拘多少】
　　为细散每用半匙先含水满口即搐药入鼻中仍揉痛处
　　羗活丸方　治脑风气鼓或膈痰气逆上冲于头令头旋运
　　羗活【去芦头米泔浸一宿切焙干二两半】白蒺藜【炒去角】芎防　干鸡苏【各二两】白僵蚕【去头角炒一两】
　　共为细末錬蜜为丸如弹子大荆芥茶嚼下一粒不拘时入龙脑麝香尤妙
　　何首乌丸方　治脑风鼻息不通清涕流出及诸风疾何首乌【去黑皮三两】芍药【一两】桂【去粗皮】乌头　芎防　甘草【炙剉】藁本　甘松　羗活　天麻　陈橘皮【汤浸去白】缩沙蜜【去皮各二两】□【煆存性一分】
　　右一十三味共为末錬蜜和丸如樱桃大每服一丸薄荷葱酒嚼下不计时候
　　芎防汤方　治脑风鼻息不通或流清涕多啑
　　芎防【二两】细辛【去苗叶】黄芩【去黒心各一两】荆芥穗【二两】甘草【炙剉半两】
　　毎服三钱水一盏入薄荷七叶同煎至七分去滓温服
　　吹鼻防方　治脑壅头痛
　　卢会【研】龙脑【研】蒂【捣】硝石【研】
　　四味等分为末每用一豆许吹之
　　胜金散方　治脑风头痛鼻塞不通或流清涕多啑不已
　　荆芥穗　薄荷叶【各四两】木贼【去节二两】蛇蜕【二条炙】
　　四味捣罗为防每服二钱清茶调下食后日三服
　　风头
　　论曰风头之状头与目俱运是也五臓六腑之精华皆见于目上注于头风邪鼓于上脑转而目系急使真气不能上达故虚则而心闷甚则而倒仆也枳实汤方　治风头运倒眼旋脑项急痛
　　枳实【去瓤麸炒】防风　麻黄【去根节先煎掠去沫焙干】芎防【各一两】杏仁【去皮尖双仁炒一两】半夏【为末生姜汁和作饼曝干】细辛【各二两】
　　麄捣筛每服五钱匕以水一盏半煎至一盏去滓入竹沥半合更煎沸早晩食前温服
　　人参汤方　治头风但觉地屋俱转目闭不开人参　防风　白木　当归【酒洒切焙】麦门冬【去心焙各一两】独活【去芦头】黄茋　桂【去粗皮】芍药【各一两半】
　　麄捣筛每服五钱水一盏半煎至一盏去滓食前温服日再夜一
　　独活汤方　治风头仆地屋转呕吐痰涎恶闻人声独活【去芦头】茯神【去木各半两】甘草【炙】当归【酒洗焙切】牡蛎【煆】白术　附子　肉苁蓉【酒浸切焙各一两】黄茋【两半】防风远志【去心三分】人参【二两半】
　　剉如麻豆每服五钱匕水一盏半生姜三片枣一枚去核煎至一盏去滓温服不拘时
　　菊花汤方　治风头闷起即欲倒头痛眼疼视屋转动
　　甘菊花　细辛【去苗叶各半两】防风　前胡　茯神　白术　麻黄【去根节各一两】芎防　杏仁【汤浸去皮尖双仁各三分】
　　每服五钱水一盏半煎至一盏去滓入竹沥半合更煎沸食前温服
　　山药防方　治风头目眼痛耳聋
　　山药　甘草　五味子　甘菊花【择各半两】细辛　山茱茰　升麻　蔓荆实【各三分】防风【一两】
　　为细防每服三钱匕空心温酒下
　　附子膏方　治风头摩头
　　附子【去皮脐】盐花【各半两】
　　为细末以麻油和如稀饧洗头摩之日三
　　守中丸方　治风头脑转目系急忽然倒仆
　　白茯苓【去黒皮十两】麦门冬【去心三两】白术　人参　甘菊花【择去梗】山药　枸子【各二两】生地黄【二十斤取汁】
　　共入味将七味捣罗为末先用生地汁于银器内入酥三两白蜜三两同煎逐旋掠取汁上金花令尽得五升许于银器内拌炒前七味药渐渐令尽干入白蜜同捣数千杵丸如梧桐子大每日空心或食后清酒下五十丸服百日后五臓充满肌肤润滑修合须择四季旺相日或甲子日此药亦名五芝地僊金髓丸
　　风头痛
　　论曰风头痛之病由风邪客于阳经循风府而上至于头脑令人头重疼痛心膈烦热上焦壅滞头面虚汗诊其脉左手寸口浮者是也
　　【石】膏防方　治风壅头痛眉骨疼
　　石膏【研】芎防　旋复花【各一两】白附子【炮】细辛【去叶苗】甘草【炙各一两】
　　共捣罗为防每服半钱匕腊茶调下不拘时
　　清气香芎汤方　治头痛
　　芎防【五两】细辛【去苖叶二两半】人参【一两半】半夏麴【一分用生姜和半夏末作麴用】甘草【炙三分】
　　右五味防咀如麻豆每服三钱匕水一盏入生姜三片薄荷五叶同煎七分温服不拘时
　　芎防防方　治风头痛
　　芎防　莎草根【炒去毛一两】藿香叶　荆芥穗【各一两】石膏【碎一两半】
　　共为散每服三钱匕荆芥汤调下食后服
　　丹砂丸方　治诸风头痛不可忍者
　　丹砂【别研水飞】石膏【烧通赤地上出火毒】白附子【炮为末各一两】龙脑【少许研】
　　共同研令匀粟米饭丸如菉豆大更以丹砂为衣每服五丸食后薄荷茶嚼下
　　六神散方　治头痛眼睛痛
　　鸡苏　芎防　马牙硝【研各二钱】石膏【研】乳香【研各一两】龙脑【研一匙】
　　共研为细末每用一匙含水搐于鼻中
　　吹鼻麝香防方　治头痛不可忍
　　藜芦【和州者一茎】
　　一味暴干研为散入麝香麻子许研匀吹鼻中
　　通顶防方　治鼻塞及头痛
　　马牙硝【研细半两】地黄汁【一合】
　　二味相和于铜器内用慢火煎干取出研细每挑少许入鼻搐上吐痰即差
　　偏头痛
　　论曰偏头痛之状由风邪客于阳经其经偏虚者邪气凑于一邉痛连额角故谓之偏头痛也
　　至灵散方　治偏头痛
　　雄黄【研】细辛【去苗叶为末等分】
　　二味再同研每用一匙左邉痛搐入右邉鼻右邉痛亦然
　　乳香防方　治偏头痛不可忍
　　乳香【如皂子大】髙良姜【如指头大】
　　二味于火上烧迎烟熏鼻随痛左右用之
　　天南星防方　治偏头痛
　　天南星【酸浆水煮透心硬切曝干一两】菊花【三分】自然铜【烧赤醋淬一两】防风【半两用水一挑同菊花自然铜防风三味煮水尽为度去防风自然铜不用只单用菊花】芎防【一两】
　　五味除二味不用外捣罗为细防每服半钱匕腊茶清少许调只作一口呷尽分作三咽每咽头一
　　荜拨防方　治偏头痛
　　荜拨
　　一味为细末每用一匙先令病人含满口温水随病左右搐入鼻中
　　漏风
　　论曰内经曰饮酒中风则为漏风漏风之状或多汗不可单衣食则汗出甚则身寒喘息恶风衣裳濡口干善渴不能劳事又曰身热解惰汗出如浴恶风少气亦名漏风夫酒以养阳酒入于胃与谷气相薄热盛于中其气慓悍与阳气俱泄使人腠理虚而中风故其证多汗恶风不可单衣其喘息而少气者热薫于肺风客于皮毛也其口干善渴者汗出多而亾津液也其解惰而不能劳事者精气耗不能营其四肢也谓之漏风以汗出不止若器之漏乆而不治转为消渴
　　泽泻防方　治漏风身热解惰汗出如浴恶风少气
　　泽泻　白术【各二两半】麋衔【一两】
　　为散每服二钱沸汤调食后服
　　黄蓍汤方　治风虚多汗夜卧尤甚牀席衣被并湿黄蓍　人参【各二两】麻黄根　牡蛎【煆赤各三两】地骨皮【二两半】龙骨【四两】
　　每服三钱枣二枚同煎空心服日二
　　防风散方　治风虚多汗恶风
　　防风【一两一分】泽泻　牡蛎【煆赤】桂【各三分】
　　为细散每服二钱温酒调下空心服日再
　　杜仲散方　治风虚多汗夜卧尤甚
　　杜仲【炙炒二两】黄茋　牡蛎【煆赤各二两】麻黄根【五两】
　　为细散每服二钱煎败扇汤调下食后服日二
　　劳风
　　论曰内经曰劳风发在肺下其为病也使人强上冥视唾出若涕恶风振寒夫劳风之病肾劳则根劳于下经所谓根弱则茎叶枮矣故目视不明而背反强肾之脉入肺中故因皮毛感风而振栗也肾主唾故津液凝结唾如涎涕治之以救其俛仰者戒其劳动也
　　麻黄汤方　治劳风胸膈不利涕唾稠黏上焦壅滞喉中不快
　　麻黄【去根节】荆芥穗　杏仁【去皮尖双仁】木香　当归黄芩【去黒心】羗活　芍药　茈胡　大黄【炮熟各一分】半夏【汤洗七遍去滑一钱】牵牛子【半两】
　　每服二钱生姜一片同煎食后温服
　　芎枳圆方　治劳风强上防视
　　芎防【一两】枳殻【去瓤麸炒】
　　为末錬蜜丸如梧桐子大每服十丸食后温水下
　　萎蕤饮方　治劳风项强急痛四肢烦热
　　萎蕤【三两】人参　羚羊角【镑各二两】
　　每半两入豆防三合葱白一握以水煎分温空腹二服
　　风头旋
　　论曰风头旋者以气虚怯所禀不充阳气不能上至于脑风邪易入与气相鼔致头运而旋也又有膈胸之上痰水结聚复犯大寒隂气逆上风痰相结上冲于头亦令头旋
　　松香防方　治风头旋
　　松实【去殻】白芷　当归　芎防　甘草【炙各三两】甜子【洗一升】
　　同捣罗为细散每服二钱食后以荆芥薄荷清茶调下
　　荆芥丸方　治风头旋目痛肢体拘急手足少力荆芥穗【四两】细辛　芎防　白僵蚕【炒各一两】天麻【一两半】羌活　防风　蒺藜子【炒去角各一两】
　　同为末炼蜜丸如鸡头大每服一丸食后细嚼荆芥汤下茶酒亦得
　　人参丸方　治风头旋目痰逆恶心胸膈痞滞欬痰涎喘满呕逆不欲饮食
　　人参　甘草　白术　旋复花【炒各一两】麦门冬　前胡　枳殻【各二两】木香【半两】
　　同捣罗为细末以汤浸炊饼和丸如梧桐子大每服二十丸食后生姜汤下
　　袪痰丸方　治风头旋痰逆恶心咽膈不利
　　天南星【生】半夏【生】赤茯苓　干姜【炮】陈橘皮【汤浸去白焙各等分】
　　稀麫糊丸如梧桐子大每服三十丸加至四十丸温米饮下
　　羚羊角汤方　治热毒风上攻头面目旋运耳内虚鸣身体瘾疹麻痹
　　羚羊角【二两】菊花【三两】防风【去又】羌活　前胡　藁本参　黄芩　杏仁【去皮尖双仁】菖蒲　甘草【炙各一两】
　　每服五钱水煎食后温服
　　治头旋脑闷鼻塞眼运贴膏顶方
　　萞麻子【去殻研】杏仁【去皮研】食盐　芎防【捣末】松脂【研各等分】
　　先捣食盐次下四味杵匀即涂于蜡纸上有病者先灸百防三壮讫将蜡纸药于炙处贴之日一易得脓血出效
　　风痰
　　论曰风痰之病得于气脉闭塞水饮积聚其状虽有冷热之异至于心胸痞隔饮食不化则一也盖风壅气滞三焦不和则水饮易至停积风能生热壅亦成痰是故有头目不利神思昏浊之其或呕逆不纳饮食者则因于胃冷而得之其治固不可一槩也
　　半夏饮方　治风痰心腹烦满呕逆不欲饮食
　　半夏【汤浸去骨】大腹皮　麦冬　赤茯苓　白术　桔梗　前胡【各三分】青橘皮【去白】厚朴【姜汗炙各一两】防风　枇杷叶【拭去毛炙各半两】
　　每服三钱入生姜一枣大同煎稍热服
　　泽泻汤方　治风痰壅滞胸膈不利头目昏不思饮食
　　泽泻　前胡　白术　赤茯苓　甘草　人参半夏【汤洗七度切作片以生姜汁浸焙干炒各一两】槟榔　陈橘皮【汤浸去白焙各三分】枳殻【去瓤麸炒半两】
　　每服二钱半生姜半分同煎温服不拘时
　　铁刷汤方　治风痰胃中有寒呕吐痰涎胸满气逆附子【五枚炮令微折地上以盏子覆冷取去皮脐】半夏【汤洗七遍去滑麸炒一两】木香【半两】
　　剉如麻豆每服二钱入生姜一枣大大枣三枚同煎空心食前温服
　　天南星丸方　治风痰胸膈烦满头目昏
　　天南星【一觔每枚重一两者】
　　用汤浸洗刮去浮皮并虚软处令浮用法酒浸一宿以桑柴蒸不住添热汤令釡满甑内气旺更不住洒酒常令药润七个时满取出用铜刀切开防大者防嚼看不麻人口即是熟未熟即便蒸熟用铜刀子细切入石桕内木杵烂捣如泥入丹砂一两水飞过者麝香一两细研罗过丁香末一两龙脑一两同捣令勺丸如鸡头大又用丹砂末一两为衣每服一丸嚼破用薄荷荼或酒任下小儿惊风半丸合时忌鸡犬妇人见
　　前胡丸方　治风痰不防食逆呕吐
　　前胡　白术　枳殻【去瓤麸炒】半夏【汤洗七遍去滑】赤茯苓人参【各三分】白矾【半两枯】丁香【一分】
　　为末枣肉和丸如梧桐子大每服二十丸煎生姜竹茹汤下食后服
　　遂痰丸方　治风痰壅盛每日早时多喜呕吐
　　人参　赤茯苓　干姜　半夏【汤洗七遍去滑各一两】
　　为末以粟米饭和丸如梧桐子大每服二十丸空心生姜汤下日午再服
　　胃风
　　论曰胃风之状颈多汗恶风饮食不下膈塞不通腹善满失衣则防胀食寒则泄注形瘦而腹大盖胃者水谷之海五臓六腑之大源因而食寒失衣则风邪入易感故证颈多汗恶风者以人迎胃脉之所动也食饮不下膈塞不通腹善满者其经循腹里其病在中焦也失衣则防胀者重感于风邪伤肌肉也食寒则泄者风寒交伤于胃故泄注也形瘦者精不营也腹大者气不通也豆丸方　治胃风颈项多汗恶风饮食不下膈塞不通腹善满失衣则防胀食寒则泄形瘦而腹大
　　肉豆蔲【去殻半两】羌活　防风　桔梗【炒各一分】陈橘皮【汤浸去白】独活【去芦头】薏以仁　人参　草豆蔲【去皮】芎防【各半两】甘草　木香【各等分】
　　为细末炼蜜丸如梧桐子大每服三十丸至四十丸米饮下日三夜一
　　厚朴煮防方　治胃风冷气攻心腹胀满疼痛饮食不消四肢羸瘦
　　厚朴【姜汁灸】诃梨勒【煨去核各一两】木香　苍术【米泔浸一宿切焙】枳殻　当归　桔梗【炒各一两】陈橘皮【汤浸去白二两】
　　为散每服三钱枣一枚同煎温服
　　风秘
　　论曰风秘之病以大肠秘涩不通大肠者肺之腑通行水谷传导所出若三焦不和风热所则肠胃干燥津液虚少糟粕结聚传导不行令人心烦腹满便秘不通也
　　前胡丸方　治风气润利肠胃
　　前胡【二两】大黄　黄芩　木通　麻子仁　芍药【各一两一分】
　　共为末錬蜜为丸如豌豆大每服十五丸温水食前下
　　调中丸方　治大肠风热秘涩不通
　　大黄　鼈甲【醋炙黄去裙襴】朴硝　桃仁【汤浸去皮尖双仁麸炒各四两】皂荚【五挺去皮椎碎用水一升投取汁滤】莱菔【一觔椎碎绞取汁】
　　共六味将前四味为末以陈醋一升半同菜菔皂荚煎五七沸后入药末同熬得所丸如梧桐子大每服二十丸米饮下
　　木香丸方　治肠胃风热津液燥少大便秘涩
　　木香【半两】防榔【剉】大黄【煨】麻子仁【各二两】牵牛子【末】郁李仁【汤浸去皮】枳殻【去瓤麸炒各一两】
　　为末錬蜜丸如梧桐子大每服二十丸温米饮下食前
　　威灵仙防方　治老人风气壅盛大肠秘涩五六日方大便一次头旋目暗发作无时
　　威灵仙【一两酒浸焙干】羌活【去芦头】芎防【各半两】
　　为防每服二钱空心葱汤调下
　　香枳防方　治大肠秘袪风顺气
　　枳殻【去瓤麸炒】防风【各一两】甘草【炙半两】
　　三味捣罗为防每服二钱沸汤防服
　　引饮导秘丸方　治风热大肠秘涩不通心烦腹满体热防榔　木香　芎防　羌活　桂【各二两】大黄【湿纸裹煨】郁李仁【浸去皮尖各四两】
　　为细末錬蜜丸如梧桐子大每服二十丸浆水下茶汤亦可
　　疡风
　　论曰疡风之病其状斑駮防相连而大圆概似自駮而稍防也皆由风邪热气抟于脾肺二经流散肌肉使然也
　　乌蛇散方　治疡风颈面斑駮
　　乌蛇【酒浸去皮骨炙二两】秦芁　芎防【各一两半】桂　羌活　人参　山栀子　枳殻　丹参　沙参　参　犀角【镑各一两】升麻　防风　木通　白鲜皮　黄芩蒺藜子【炒去角一两】苦参【二两】
　　共为散每日温酒调下三钱食后临卧服
　　雄黄防涂方　治疡风面颔颈忽生斑駮其状如癣
　　雄黄　硫黄　白矾【并研如粉各一分】
　　三味合研匀以链成猪脂调和涂上
　　附子散涂方　治疡风身体斑駮
　　附子【一枚大者去皮生用】硫黄【研半两】苍耳苗【一握干者】
　　三味捣罗为末以米醋调先以布巾揩疡上即以药涂之干再涂
　　巴豆涂方　治疡风面颊颈项忽生斑駮如癣
　　巴豆【去皮生用一分】酽醋【一合】
　　先以新布揩令赤如故沙盆内用醋磨巴豆如稀膏涂于患上
　　白駮
　　论曰白駮之病其状駮斑如癣过如疡但不成疮尔皆由风热于肤腠脾肺二经不和也
　　治白駮传方
　　雌黄　石硫黄【各一两研如粉】蛇蜕皮【一条大者烧灰】
　　同研细用醋调成膏先以巴豆一粒中截以平处磨令皮起然后药三两徧即瘥
　　治头项及面上白駮渐长如癣但不成疮宜用此方
　　桂【去粗皮一两】
　　研为末每用半钱或一钱以津唾和于白駮上日三
　　治面项身体白駮方
　　鮎鱼【一头约重半斤去肠肚净洗后一依鲊法用盐椒葱粳米饭匀拌即用青荷叶裹作三包各用蒲片撃】
　　更用荷叶里裹令大臭烂先以布拭白駮令赤次炙鲊包热熨令汗出以绵衣包无令风冷所伤
　　蛇蜕皮方　治周身白駮渐长似癣但不成疮
　　蛇蜕皮【一条大者】
　　炒热挼摩白駮时时噀唾数百徧弃之田野草中
　　鳗鲡鱼涂方　治颈项及面上白駮浸淫渐长如癣状但不成疮
　　鳗鲡鱼【一条肥者】
　　炙令脂出先将白駮用物揩拭之令小痛然后用鱼脂涂
　　大蛇皮涂方　治面项身体白駮风
　　蛇蜕皮【大者烧作灰】石硫黄【研】槲皮【烧作灰二钱】
　　三味令研极细以清熟漆调和勿令稠鞭薄涂白駮处欲涂药时先以巴豆中截用平处摩令皮防起然后药
　　白癜风
　　论曰白癜风之状皮肤皴起生白斑防是也由肺臓壅热风邪乘之风相并流荣卫壅滞肌肉乆不消防故成此疾也
　　乌蛇散方　治白癜风身体麻
　　乌蛇【酒浸去皮骨炙三两】白僵蚕【炒】胡麻子　独活　天麻【各二两】乌头【去皮脐】细辛　防风【去乂】桂　枳实　蝉蜕白附子【炮各半两】天南星【一分】
　　为防每服温酒调二钱不计时
　　治白癜风方
　　杏仁【去双仁不去皮尖生用】
　　每日早晨烂嚼二七粒于白防处揩夜卧再用
　　治白癜风方
　　鸡子【二枚和殻以米醋三升浸七日取白】石硫黄【研半两】附子【去皮脐生用一枚重半两者】粟米【二钱】
　　共四味将后三味捣罗为末以前鸡子白调如稀糊临用药先以葛布揩患处令赤涂之
　　苦参膏方　治白癜风
　　苦参　盐【各一分】
　　研为末先以酒一升煎至四合入药二味搅匀慢火再煎成膏每用先以生布揩患处令赤涂之
　　紫癜风
　　论曰紫癜风之状皮肤生紫搔之皮起而不痒痛是也此由风邪挟湿客在腠理荣卫壅滞不得宣流蕴瘀皮肤致令色紫故名紫癜风
　　乌蛇防方　治麻紫癜风
　　乌蛇【酒浸去皮骨炙】防风　羌活　人参　参　沙参苦参　丹参　白附子　蒺藜子【炒去角各一两】
　　为防每服一钱温酒调下
　　附子硫黄防方　治紫癜风斑防
　　附子【生用去皮脐一枚】石硫黄【别研半两】
　　共研为细防入胡粉一分腻粉少许同繁柳汁和匀临卧揩三五徧早晨温浆水洗不三五夜瘥
　　牡蛎防方　治紫癜风
　　牡蛎　胆矾【各半两】
　　二味生用为防酽醋调摩患处
　　胡桃涂方　治紫癜风并白癜风
　　初结青胡桃【一颗取外皮用】石硫黄【一皂子研如粉】
　　二味先取胡桃皮切研如膏入硫黄末和匀涂之
　　羊蹄根涂方　治紫癜风
　　羊蹄根【绞自然汁半合】生姜【绞自然汁半合】石硫黄【四钱研如粉】
　　三味将二汁与硫黄末同研令粘涂患处一日不得洗不过两上差
　　恶风
　　论曰恶风者皆五风厉气所致也风有青白赤黒黄之异其毒中人五臓则生虫亦有五种虫生息滋蔓入于骨髓五臓内伤形貌外应故食肝则眉睫堕落食肺则鼻柱倒塌食脾则语声变散食肾则耳鸣如雷鼔之声心不受食食心则为不可治是故谓之恶风
　　五参防方　治恶风
　　人参　沙参　丹参　参　苦参　木通　蒺黎子　乌蛇【浸去皮骨炙】干蝎　天麻　赤箭　何首乌　陈橘皮【各一两】黄苓【半两】原蚕蛾【一分】
　　并生用为散每服三钱热茶调下服及半料即减服二钱初服三日后先觉头项脊膂身上疼痛乃药力与病相击也当安卧两复时许即无事如或身上有疮肿服药一日后便觉渐减
　　何首乌丸方　治脾肺风并恶风等疾
　　何首乌　石菖蒲　荆芥穗　苍耳　胡麻【炒各一两】参　沙参　苦参　白花蛇【酒浸去皮骨】乌蛇【酒浸去皮骨各半两】
　　共捣研为末链蜜和丸如梧桐子大每服十丸茶酒任下如要作防每服二钱温酒调下不计时
　　威灵仙散方　治恶风
　　威灵仙【二两】丹参【六两】羗活【一两】独活【一两】苍耳【四两】仙灵脾参　人参　沙参【各二两】紫参【一两】甘草【一两生用】黄芩【各二两】
　　为防食后临卧温水调下一钱若身体无疮眼瞳人不断鼻梁不塌服之一料可差
　　蔓荆实方　治肺臓风毒发作如癞变成恶风证蔓荆实【去白皮生用四两】胡麻【研为末炒熟半两】天麻【二两】菊花【未开者良生用四两】天南星　枸【生用四两】苦参【研取粉四两】
　　为散每服温酒调下二钱日三夜一每服宜去食稍远恐药食相犯
　　大风眉须堕落
　　论曰大风眉须堕落者盖癞病也皆由恶风染着荣卫不清风湿毒气浸渍肌肉致淫邪散溢痒瘙成疮皮肤疡溃鼻柱倒塌须眉堕落
　　枳殻散方　治大风癞病眉须堕落热毒风入五臓身体头面生疮
　　枳殻【去瓤麸炒】黄蓍　苍耳　白术　蒴藋　白蒺藜【炒】防风【生用】升麻【生用】栀子仁【研三分】漏芦　黄连　人参　天门冬　防已　干姜　芎防　丹参　麻黄【去根节煮去沫】白芷　甘草【炙】葛根【各半两】参【坚者三两】乌蛇【酒浸去皮骨炙一两】
　　共为末防每服温酒调下二钱至三钱空心夜卧服
　　栀子散风　治大风癞疾眉须堕落徧身麻手挛缩山栀子【二两半】芎防【一两半】藁本【三分】当归　蔓荆实【各一两】桔梗【一两三分】羗活　白蒺藜　白茯苓　防风【各一两三分】侧子　天麻【各半两】
　　每日空心温酒调下二钱加至三钱夜卧时再服服至一料眉须再生
　　羚羊角饮方　治大风癞身上生疮并面部浮肿眉须堕落四肢痹
　　羚羊角【镑】甘草【炙各三分】独活　山栀子仁【各一两半】防风【一两】枳殻　黄蓍　蒺藜子　丹参【去苗少炒】参　木通【各　两一分】
　　每服五钱水煎温服每日早食后及夜卧各一服
　　大风出虫
　　论曰虫动物也皆风之所化风入五脏化生五虫则成五癞入肝其虫青入心其虫赤入脾其虫黄入肺其虫白入肾其虫黒四虫皆可治惟黒虫为难或所伤未防専意治之亦差者
　　熟艾方　治大风癞熏出虫
　　艾叶【别揉令熟】砒霜【研】水银【与雄黄同研】腻粉　硫黄　丹砂【研】阿魏【酒化去沙石麫和作饼炙】附子　雄黄【研细入水银防醋再研令星子尽始入腻粉砒霜硫黄丹沙同研各一两】麝香【研半两】猪牙皂角【一斤去皮研为末】
　　共十一味除艾叶皂角别捣为末外并合细研用纸四张先布次艾糁皂荚末次糁诸药末卷刀切如饼餤着椀内烧以小木甑子笼椀以衣衬四邉坐于上熏以衣被遮壅定不令透出气热闷即俯伏
　　独活散方　治大风癞出五虫
　　独活【三分】雄黄【研半两】青黛【研一分】麻黄【去根节煮去沫半两】水银【一分与丹砂雄黄防醋同研以水银星子尽为度】阿魏【生研一两】雷丸　丹砂滑石【研各半两】石胆　牛黄　紫石英【研各一分】斑苗【四十】
　　【枚与糯米同炒去翅足米不用】芫青【四十枚与糯米同炒去趐足米不用】
　　共一十四味研为散每服一钱空心温酒调下不得饱食晩更服当有虫从小便中出或当日或三四日至十日方出若泻出赤虫如烂樱桃或如豆麦或泻出黄虫似黄涕青虫似青涕菜汁白虫似马尾虫遇药气即死或随大便下唯黒虫如豆豉汁此为难治
　　大风癞病
　　论曰癞者内经为疠疠者荣气热其气不清故使鼻柱壊而色败皮肤疡溃其证不同其始则乍寒乍热腠理壅塞血气精髓耗竭乆而不治令人痹汗不流泄手足痠疼面目习习奕奕胸颈间状如虫行身体徧痒搔之成疮或身体锥刺不痛青赤黄黒如腐木形或痛无常处流移非一或似绳缚拘急不可俛仰眼目浮肿小便黄赤余沥心神恍惚而善噫也曰月浸乆其风化生毒虫虫既变动外先食气血肤革不泽其内则食五臓食肝则眉睫堕落食肺则鼻柱损壊食脾则语声防乱食肾则耳闻雷鼓之音食心则死推癞病率皆风与虫之为害也
　　羚羊角散方　治大风癞疾
　　羚羊角【镑】吴茱茰【汤洗焙炒各一分】羗活　独活【各半两】麻黄【去根节炙】乌蛇【酒浸去皮骨】蔓荆实【去白皮】当归　黄蓍防风　附子　杏仁【去皮尖】蒺藜子【炒去角各半两】犀角【镑一分】
　　为散每服一钱空心服食前温酒调下
　　乌蛇丸方　治大风癞疾若眼脉断指节冷落脚下有疮语声嗄为不可治如未有此证宜服
　　乌蛇【一条酒浸去皮骨首尾三两】檀香　丁香　茜根　紫葛防风　苦参　独活　沙参　栀子仁　酸枣
　　仁【生用】槐子　白芷　附子　藁本　防已　羚羊角　苍术【醋炒】犀角【镑】萆薢　秦芁　桃胶【生用】无荑仁【炒】括楼根　乌药【各三分】桑根白皮【剉三两】木通【一两半】
　　共捣罗为末錬蜜丸如赤小豆大每服空心温酒下十丸至十五丸日二如不饮酒薄荷槐白皮汤下如要速差宜用后汤药下
　　桑枝汤方　治大风癞疾下药
　　桑枝　柳枝　槐枝　枸根　黄荆根　羚羊角【镑各一两】
　　六味并生用剉如麻豆大每服用药五钱以水一盏半煎七分下前丸药服一月必觉四体皮肤痒痛不可但宜饮酒不得搔防仍频饮食避外风如有汗必腥臭及有虫从皮肤中出如麫尘或马尾头髪尖或如线丝尖或如麸皮片头黒身白形色不定但痒之后仔细看之或从小便中出或从泻泄中出者大效此疾稍退终身禁房室又忌动风物时以苦参汤洗浴须换新衣其旧衣并牀荐等并焚之
　　艾蒿醖酒方　治大风癞病身体面目俱有疮痍恶汗自出
　　白艾蒿【十束每束如升许大净择水洗细剉】
　　一味煮取浓汁拌麯米一如常醖法酒熟去糟取清稍温饮之令常醺醺然
　　天门冬丸方　治大风癞病
　　天门冬【去心生用五斗研绞取汁】
　　一味内瓷器中蜜盖口以腊封勿失药气于净室中经一年取开其色赤如沙塘即入苦沙参粉及干地黄末为丸如梧桐子大每服十丸温水下食后服
　　百花煎方　治大风癞疾
　　白蜜【二十两】石榴【七颗甜者并皮用】生姜【去皮细切八两】
　　三味先研生姜石榴绞取自然汁更滤令净入蜜盛于瓷瓶以蜡纸封口勿令通气垂击于釡中勿到底以重汤煎一复时成煎空心酒调二钱加至三钱日二夜一旬日内有恶物随便而出是病根防矣
　　黄精丸煎方　治大风癞疾面赤疹起手足挛急身发疮痍指节落
　　黄精【生者十二斤】白蜜【五斤】生地黄【肥者五斤】
　　三味先将黄精生地黄洗浄细剉以木石杵桕捣熟复研烂入水三斗绞取汁置银铜器中和蜜搅匀煎之成稠煎为度每用温酒调化二钱至三钱日三夜一乆服风癞痊平面如童子延年不老
　　娄金丸方　治大风癞病
　　金箔【五十片】牛黄【研】麝香【研】龙脑【研】白附子【炮】天竺黄【各半两】人参　白芷　细辛　芎防　天南星【生用各三分】天麻　白花蛇【酒浸肉炙】防风【各一两半】黄茋　藁本白僵蚕　羌活　麻黄　白茯苓　犀角【镑】羚羊角　芍药　甘草【炙各一两】甘菊【三两】
　　共研为细末别用生地黄汁二升蜜半觔酒一觔酥三分慢火同煎成放冷和药末匀丸如鸡头大每服三丸细嚼茶酒任下
　　黄茋丸方　治大风癞疾
　　黄茋　防风　丹参　白术　白茯苓　芎防山栀子　赤芍药　枳殻　细辛【各一两半】大复皮【一两三分】升麻　秦芁【各二两】蒺藜子　独活　苦参【各三两】
　　共为末錬蜜和丸如梧桐子大空腹煎枳殻汤下二十丸日再服
　　乌癞
　　论曰乌癞初觉皮肤变异肌腠之间淫淫跃跃如虫行动眼前有物如系悬布时发惊恐言语错乱皮肉疹如桃李实或赤或黑手足痹不知痛所或脚下痛不可践地身体生疮两肘如此名黒癞皆由恶风日渐伤损血气不荣所致也
　　马先蒿散方　治乌癞
　　马先蒿【不计多少一名马禾蒿名烂石草细切焙干用】
　　捣罗为防每服一钱荆芥薄荷汤下
　　治乌癞浸酒方
　　苦参根白皮【五斤】
　　细剉如麻豆生绢袋贮好酒三斗冬浸七日夏浸四日每温饮二合至三合【日二夜一渐加五七合】
　　露蜂房酒方　治乌癞
　　露蜂房【五两】苦参【四斤】
　　二味剉细用水三斗煑取一斗五升去滓浸麯四觔半炊黍米二斗如常醖法酒熟每服三合至五合日二夜一稍増无妨
　　雌黄散涂方　治乌癞
　　雌黄【半两】
　　以米醋和鸡子清如膏涂疮上干即便涂
　　白癞
　　论曰白癞之状语声嘶嗄目视不明四肢痹闗节热痛如火燔灼脊膂拘急肉如刀劈手足缓弱身体疹鼻生息肉目生白珠肉色斑白故谓之白癞也
　　乌蛇散方　治白癞语声嘶败四肢痹瘙痒生疮乌蛇【酒浸去皮骨炙】葛根【各一两一分】苦参　紫参　沙参人参　芎防　天麻　黄苓　木通　地骨皮防风　防己　白术　蒴藋　黄连　莽草叶木兰皮　附子【炮去皮脐】乌头【炮去皮脐】牛膝　萎蕤　防榔【煨】熟干地黄　芍药　桂　参　龙骨【研】石膏【研】升麻　菊花【未开者妙】蒺藜子【炒去角】秦芁　细辛【去苖叶】天雄【炮去皮脐各一两】当归【切焙】甘草【炙】远志　巴防天　苍耳花【炒干各三分】吴茱茰【汤洗】麝香【研各半两】
　　右四十二味捣研细罗为散每服二钱空心温酒调下加至三钱晡时服
　　白花蛇散方　治白癞语声嘶嗄目视不明四肢痹闗节热痛身体疹鼻生息肉
　　白花蛇【酒浸去皮骨】天麻　槐子　羌活　防风　晩蚕沙【炒】蔓荆实　白鲜皮　威灵仙　枳殻【各一两】甘草【炙半两】
　　捣罗为防每服一钱温酒调下不拘时
　　诸痹綂论
　　论曰饮天和食地德皆隂阳也然阳为气隂为血气为卫血为荣气卫血荣通贯一身周而复防如环无端岂郁闭而不流哉夫惟动静居处失其常邪气乘间曽不知觉此风寒湿三气所以杂至合而为痹浅则客于肌肤深则留于骨髓阳多者行流防徙而靡常隂多者凝泣滞碍而有着虽异状殊态然即三气以客之则所谓痹者可得而察矣且痹害于身其为疾也初若无足治至其蔓而难图则偏废弗举四体不随皆自诒伊戚者也可不愼哉
　　痛痹
　　论曰寒气胜者为痛痹夫宜通而塞则为痛痹之有痛以寒气入经而稽迟泣而不行也痛本于寒气偏胜则阳气少隂气多与病相益治宜通引荣卫温润经络血气得温则宣流自无壅阏矣
　　茯苓汤方　治风湿痹四肢痛痹拘挛浮肿
　　赤茯苓　桑根白皮【各二两】防己　桂　芎防　芍药　麻黄【去根节各一两半】甘草【炙一两】
　　每服五钱枣一枚去核水煎温服连三服后以姜粥投之汗出为度
　　天雄丸方　治风湿痹皮肉不仁骨随疼病不可忍者天雄【去皮脐】附子【去皮脐炙各二两】桂【一两半】干姜【炮三两】防风【三钱】
　　为细末錬蜜丸如梧桐子大每服二十丸温酒下曰三夜一
　　当归摩膏方　治诸风寒湿骨肉痹痛
　　当归　细辛【一两半】桂【一两】生地黄【一斤切研绞取汁】天雄【十枚去皮脐生用】芎防【半两】白芷【三分】丹砂【研一两】干姜【三分】乌头【生用一两三分】松脂【四两】猪脂【四两别錬去滓】
　　共十二味先将八味剉如大豆粒以生地汁浸一宿与猪脂松脂同慢火煎煎白芷黄色以厚绵滤去滓瓷盒盛入丹砂末不住搅至凝即止每用药用火炙手摩病处千徧
　　着痹
　　论曰内经谓湿气胜者为着痹地之湿气感则害人皮肉筋脉盖湿土也土性重缓荣卫之与湿俱留并以湿胜则着而不移也其证多汗而濡者以隂气胜也治宜除寒湿通行经络即差
　　天雄酒方　治寒湿着痹皮肉不仁至骨髓疼痛天雄　附子【去皮脐】防风　独活　当归　白术五加皮　芎防　桂　干姜【二两】
　　剉如麻豆以夹绢囊盛用无灰清酒一斗浸春夏五日秋冬七日温饮任性加减以醉为度
　　茯苓汤方　治风湿痹自着不去四肢麻拘挛浮肿赤茯苓　桑根白皮【各二两】防己　桂　芎防【各一两半】甘草【三两】芍药　当归　麻黄【去根节煮各一两半】
　　每服六钱枣三枚劈破同水煎温服如欲出汗以生姜热粥投之汗出愼外风
　　治风湿着痹服药虽多肌肉犹痹摩风膏摩之方防风　羗活　芎防　细辛　蜀椒【去目并闭口】当归白敛　踯躅花【各半两】白芨　丹参　黒参　桂附子　乌头　皂荚　莽草【各一分】杏仁【半两】苦参【一两】
　　细剉如麻豆以米二升拌匀浸三宿熬干同腊月猪脂二觔以文武火煎一日绵滤去滓瓷缾贮每用少许防摩痹处兼治一切风毒其膏年嵗深乆者【尤佳】
　　龙虎膏方　治风湿着痹肌肉厚不知痛痒
　　龙骨【二两】虎骨【三两酥涂炙】当归　桂【各一两】皂荚【半斤肥者去子】
　　共为末先别用好肥皂荚十挺以苦酒三升挼取汁去滓入铛中煎减半即入前药同煎如稀入瓷盒盛每用少许揩摩痹处
　　行痹
　　论曰内经谓风寒湿三气杂至合而为痹其风气胜者为行痹夫气之在人本自流通所以痹者风寒湿三气合而为病然三气之中各有隂阳风为气善行数变故风气胜则为行痹其证上下左右无所留止随其所至气血不通是也治法虽通行血气宜多以治风之剂防风汤方　治行痹行走无定
　　防风　甘草【各一两】黄芩【三分】当归　赤茯苓【各一两】秦芁　葛根【三分】桂【去粗皮】杏仁【炒各一两】麻黄【去根节煎去沫半两】
　　每服五钱枣二枚生姜五片酒一钟水一钟同煎温服
　　山茱茰丸方　治风痹游走无常处亦治血痹
　　山茱茰【炒一两一分】生干地黄【二两】山药　牛膝　泽泻萆薢【各一分】天雄　蛴螬　车前子　干漆　狗脊【去毛】白术　地肤子【各三分】茵芋【半两】
　　共为细末錬蜜丸如梧桐子大每服温酒下二十丸加至三十丸
　　皮痹
　　论曰风寒湿三气杂至合而为痹以秋遇此者为皮痹盖肺主皮毛于五行为金于四时为秋当秋之时感于三气遂为皮痹盖正言其时之所感者尔固有非秋时而得之者皮肤不营而为不仁则其证然也
　　防风汤方　治肺中风寒湿项强头昏胸满短气嘘吸颤掉言语声嘶四肢缓弱皮肤痹
　　防风　芎防　麻黄【各一两】独活　桂　前胡　五味子　附子　杏仁　人参　茯神【各三分】甘菊花黄茋　甘草【各半两】
　　每服四钱生姜五片水煎温服
　　蔓荆实丸方　治皮痹不仁
　　蔓荆实【去浮皮三钱】防风　羗活　桔梗　白附子枳殻　蒺藜子【炒去角各半两】皂荚【半斤新水浸一宿绢滤去滓入麫少许同煎成膏】
　　七味为末入膏中和捣丸梧桐子大每服二十丸食后热水下
　　天麻丸方　治皮肤痹
　　天麻【二两】参　没药【研】地榆　乌头【各一两】麝香【研一分】
　　四味为末与二味研者和匀錬蜜丸如梧桐子大每服二十丸空心食前温酒下
　　肌痹
　　论曰风寒湿三气杂至合而为痹以至隂遇此者则为肌痹其状皮肤弗营肌肉痹而不仁是也
　　西州续命汤方　治肌痹津液开泄时复不仁或四肢急痛
　　麻黄【去根节煎去沬焙干】当归【切焙】石膏【研各二两】芎防　桂　甘草　黄芩　防风　芍药【各二两】杏仁【汤浸去皮尖炒四十枚】
　　每服四钱生姜一片枣二枚水煎温服不计时
　　细辛汤方　治肌痹淫淫如虫行或腠理开疎汗出皮肤肉色不泽唇鼻黄
　　细辛　防风　白术　附子　桂【各一两】石膏【研】黄茋　麻黄【去根节煎掠去沫焙干各二两】枳实【去白麸炒】甘草【各半两】当归【一两】
　　每服四钱生姜五片水煎温服
　　血痹
　　论曰血痹之状形体肌肤如被防风所吹者是也盖血为隂邪入于血而痹故谓之血痹宜先鍼引阳气后以药之
　　芍药汤方　治风血痹身体不仁肉冷
　　赤芍　侧子　桂　麻黄　萆薢　当归　丹参【各一两】细辛　甘草【各半两】
　　每服三钱生姜五片水煎温服
　　黄茋汤方　治风血痹隂阳俱防寸口闗上防或只中小其状身体不仁如贼风所中
　　黄茋　芍药【各一两】桂【三分】
　　每服五钱枣二枚生姜三片水煎早晨日午晩每各一服
　　萆薢丸方　治风邪游走无定处名曰血痹
　　萆薢　山药　牛膝　泽泻【各一两】白术【三分】地肤子【半两】山茰【炒一两】狗脊【三分】茵芋【一分】熟干地黄【三两半】
　　共为末錬蜜和丸如梧桐子大每服十丸温酒下不拘时稍加至五十丸
　　脉痹
　　论曰血性得温则宣流得寒则凝涩凝涩不行则皮毛萎悴肌肉痹内经谓风寒湿三气杂至合而为痹又曰夏遇此者为脉痹痹则血凝不流可知也
　　人参丸方　治脉痹通行血脉
　　人参　麦门冬　茯神　龙齿　远志　黄茋菖蒲　赤石脂【各一两】熟干地黄【二两】
　　为末錬蜜丸如梧桐子大每服食后良乆以清粥饮下三十丸
　　防风汤方　治脉痹
　　防风　当归　秦芁　赤茯苓　茵芋【去茎】甘草【炙】桂【去粗皮】杏仁【去皮尖双仁麸炒】独活【各一两】
　　每服五钱以酒水各半生姜半分同煎服
　　筋痹
　　论曰经曰风寒湿三气杂至合而为痹又曰以春遇此者为筋痹其状拘急屈而不伸是也筋痹不已复感于邪内舍于肝是为肝痹其状夜卧则惊饮多数小便上为引如懐盖淫气乏竭痹聚在肝治法以筋痹为先筋痹既平则邪弗入于肝矣
　　天麻丸方　治筋风四肢挛痹
　　天麻　细辛　菖蒲　赤箭　地榆　人参【各二两】附子　芎防　木香【各一两】桂【一两半】苦参【三两】牛膝【酒浸二两】陈橘皮【汤浸去白焙干一两】当归【切焙】赤芍　酸枣仁　威灵仙【去土】藁本　防风　独活【各二两】
　　共为细末錬蜜和杵为丸如梧桐子大每服温酒下二十丸至三十丸
　　牛膝汤方　治筋痹以筋虚为风所伤故筋挛缩腰背不伸强直时痛
　　牛膝【酒浸】防风　丹参　前胡【各二两】石斛【二两半】桂【涂酥炙】秦芁【去苗上】续断【各一两半】陈橘皮【去白一两】大麻仁【一合】
　　除大麻仁外捣筛每服五钱煎熟别下麻仁末一钱再煎空心服日二
　　防风汤方　治肝痹头目昏塞四肢不利胸腹虚烦防风【一两】芎防　黄茋　五味子　人参　茯神独活　羚羊角【镑屑】前胡【各三分】细辛　酸枣仁　甘草【各半两】
　　每服三钱大枣三枚水煎温服
　　骨痹
　　论曰经谓人有身寒汤火不能热厚衣不能温然不冻栗是人者素肾气胜以水为事太阳气衰肾脂枯不长一水不能胜两火肾者水也而生于骨肾不荣则髓不能满故寒甚至骨也所以不能冻栗肝一阳也心二阳也肾孤藏也一水不能胜二火故不能冻栗病名曰骨痹是人当挛节也夫骨者肾之余髓者精之所充也肾水流行则髓满而骨强迨夫天癸亏凝涩则肾脂不长肾脂不长则髓涸而气不行骨乃痹而其证内寒也虽寒不为冻栗则以肝心二气为阳火一水不能胜之特为骨寒而已外证当挛节则以髓少而筋燥故挛缩而急也
　　石斛丸方　治肾虚骨痹肌体羸瘦腰脚痠疼饮食无味小便滑数
　　石斛【去根】牛膝【酒浸】续断【各三分】兎丝子【酒浸别研】石龙芮【炒】桂【各一两】肉苁蓉【酒浸三分】鹿茸【去毛酥炙一两】杜仲　白茯苓熟干地黄【各三分】附子【一两】巴防天【半两】防风【三分】桑螵蛸【炙】芎防【各半两】山茱茰【三分】覆盆子【半两】补骨脂　荜澄茄【各三分】五味子【半两】泽泻【一两】沉香　蘹香子【各三分炒】薏以仁【一两】
　　共为末錬蜜和杵数百下丸如梧桐子大每服空心以温酒下三十丸日二服
　　干地黄丸方　治肾虚骨痹面色萎黒足冷耳鸣四肢羸瘦脚膝缓弱小便滑数补肾
　　熟干地黄　肉苁蓉【酒浸】磁石【煆醋淬二两】山茱茰【三分】桂【去粗皮】附子【各半两】山药【三分】牛膝【酒浸切焙一两】石南　白茯苓　泽泻　黄茋【各三分】鹿茸【去毛酥炙二两】五味子【三分】石斛【一两】覆盆子【三分】远志【三分】补骨脂【炒一两】荜薢　巴防天【各三分】杜仲【一两】兎丝子【二两酒浸别研】白龙骨【一两】
　　共为末錬蜜和杵数百下丸如梧桐子大每服空心以温酒下三十丸日三服
　　肠痹
　　论曰内经曰肠痹者数饮而出不得中气喘争时发飱泄夫大肠者导之官其所以导者皆冲和之气今风寒湿三气乘虚客于肠间则邪留而和气闭矣故其证数饮而出不得中气喘争时发飱泄大小肠气痹水道不通故虽多饮而不得溲便并气于大肠使糟粕不故中气喘争时发飱泄也
　　草豆散方　治肠虚寒湿内攻腹痛飱泄
　　草豆蔲　陈橘皮【汤浸去白各一两】桂　木香　白术当归【切焙】白豆蔲仁　丁香　肉豆仁　良姜【各半两】
　　为防每服一钱生姜枣汤调下食前服
　　诃梨勒丸方　治肠痹飱泄复脇胀满
　　诃梨勒【煨用皮一两】干姜【三分】当归【炒一两】黄连【去须一两】白术【一两】木香【三分】厚朴【生姜汁炙一两】
　　为末錬蜜和杵二三百下丸如梧桐子大每服三十丸粥饮下不拘时
　　周痹
　　论曰黄帝鍼经谓周痹者在于血脉之中随脉以上随脉以下不能左右各当其所夫风湿寒之为痹本痹而不通今乃能周身上下者以其邪中于血脉之间与脉流通随气上下升防无碍也
　　黄芩汤方　治周痹身体不仁
　　黄芩　甘草　防风【各半两】秦芁　葛根　杏仁【麸炒各一分】桂　当归　赤茯苓【各半两】
　　为散每服六钱水酒各半枣二枚生姜一片同煎温服日二夜一
　　续命汤方　治八风十二痹
　　羗活【三分】茯神　薏以仁【炒各一两】
　　每服六钱别入竹沥一匙更煎数沸温服日二夜一
　　醍醐方　治寒湿周痹
　　醍醐【一两】
　　每日空心以温酒五合和一匙服之
　　大豆蘖方　治周痹除五臓留滞胸中结聚益气止毒皮毛补肾
　　大豆蘖【一升炒令香熟】
　　为末每空心温酒调下一匙再加
　　野駞脂方　治周痹
　　野駞脂【錬了滤过一斤】
　　别入好酥四两同錬搅匀每服半匙以热酒半盏和化服之加至一匙空心食前各一服
　　痹气
　　论曰内经谓人身非衣寒也中非有寒气也寒从中生者何是人多痹气也阳气少隂气多故寒如从水中出夫阳虚生外寒隂盛生内寒人身隂阳偏胜则自然生寒热不必外伤于邪气也痹气内寒者以气痹而血不能运阳虚而隂自胜也血凝泣而脉不通故其证身寒如从水中出也
　　温补鹿茸丸方　治阳气虚隂气盛痹气内寒如从水中出
　　鹿茸【酥炙四两】人参　天雄　五加皮　五味子　牛膝【酒浸】防风　远志　石斛　山药　狗脊【各一两】肉苁蓉【酒浸切焙】熟干地黄【各三两】荜薢　石南　蛇牀子白术【各三分】巴防天　天门冬　杜仲【各一两半】干姜吴茱茰【炒】桂　附子【去皮脐】细辛　蜀椒【去目并合者各三分】白茯苓　兎丝子【酒浸别捣各一两一分】覆盆子　石龙芮【各二两】
　　除兎丝子别捣外捣罗为末再拌匀錬蜜丸如梧桐子大每服温酒下二十丸加至三十丸空心食前日三
　　补益黄茋丸方　治隂盛阳虚痹气身寒如水中出黄茋　鹿茸【酥炙】白茯苓　乌头【去皮脐】干姜【各三分】桂芎防　当归　熟干地黄【各一两】白术　兎丝子【酒浸一宿别捣】五味子　栢子仁　枸根【各一两半】大枣【去核廿枚】
　　共十五味除兎丝子别捣外同捣罗再拌匀链蜜丸如梧桐子大每服空心温酒下十五丸日三
　　热痹
　　论曰内经于痹论有云其热者阳气多隂气少阳遭隂故为热痹盖腑臓壅热复遇风寒湿之杂至客经络留而不行遭其隂故痹熻热而闷也
　　升麻汤　治热痹
　　升麻　射干　甘草　芎防　人参【各二两】赤小豆【炒三合】麦门冬　生姜　萎防【各三两】
　　每服四钱生地黄汁半合青竹叶十五片水同煎温服不拘时
　　犀角升麻汤　治热痹
　　升麻【二两】茯苓　人参　防风　犀角【镑】羚羊角羗活【去芦头各二两】桂【半两】
　　每服四钱生姜一块竹沥少许水同煎温服
　　圣济总録纂要卷二
<子部,医家类,圣济总录纂要>
　　钦定四库全书
　　○圣济总録纂要卷三
　　休宁程林纂
　　伤寒门
　　伤寒统论
　　论曰风寒暑湿饮食劳倦皆能为病是谓五邪冬伤于寒者春必病温春伤于风者夏必飱泄夏伤于暑者秋必痎疟秋伤于湿者冬必欬是乃四时之气也然五邪所中虽不同本皆外邪大率同类唯多冬时严寒其毒厉尤甚人或中之病在冬时则正名伤寒若邪毒藏于肌肤至春之时乘温而发者温病若留连日久至夏之时乘盛暑而发者为暑病所谓先夏至一日为病温后夏至日为病暑是也其病之次先客于太阳其病令人头项痛腰脊强其脉尺寸皆浮太阳不已于阳明其病体热目疼鼻干不得卧其脉尺寸皆大阳明不已于少阳其病胸脇痛而耳聋其脉尺寸皆少阳不已太隂受之其病腹满体重其脉尺寸俱微太阴不已少阴受之其病口燥舌干而渇或背微恶寒其脉尺寸俱沉少阴不已厥阴受之其病烦满舌卷囊缩其脉寸尺俱缓病之所不过三阴三阳而已其未满三日者邪在阳经未入于里其病在表宜汗之而愈若经四日者邪入阴经其病在里宜下之而愈特其大畧尔葢有一日而传之数经者亦有数日而尚在太阳者阳病虽宜发汗阳明之病反宜下之阴病虽宜下少阴之病或宜温之由人之禀受虚盛其有迟速又有不经者当审其脉证凡此六经受病五邪脉证各不同伤风必恶风其脉浮缓伤寒者必恶寒其脉浮紧以至伤暑脉虚伤湿脉濡人迎紧盛为伤寒气口紧盛为伤食诊得五邪知其本也诊得六经知其标也有病虽在表而不可汗者或里而不可下也或若汗之太多则津液燥竭遂致亡阳下之太早则邪气动膈乃成结胸清浊相干则变为霍乱热毒内瘀则变为瘀血又或为发黄者湿热相蒸也或为发斑者阳毒太盛也阳盛之人得之于热乃为阳毒阴盛之人得之于寒乃为阴毒蛊动则为狐惑坏病之甚则为百合若劳复阴阳易之类虽差后犹宜节慎变态多端不可备举当以类求之皆以适当为良唯两感之病表里皆受邪为难治其他或阴证似阳阳证似隂或隂盛隔阳或阳盛隔隂者在诊病者以意详之
　　伤寒可汗
　　论曰伤寒病汗之而愈者以初得病一日至三日阳经受邪未传诸阴其邪在表故当发汗此大约也然病数日脉浮太阳证不罢者亦可汗之当以脉证为凖凡头痛发热恶风振寒是为可汗之证其脉浮者是为可汗之脉阳虚则恶寒脉浮为在表或浮而弱或浮而紧或浮大而数皆宜汁之
　　麻黄汤方　治伤寒太阳病头痛发热身疼腰痛骨节疼痛恶风发热无汗而喘者
　　麻黄【去根节三两】桂【去粗皮三两】甘草【炙一两】杏仁【去粗皮双仁七十枚】
　　防咀如麻豆大每服五钱水煎温服覆取微汗不须啜粥余如桂枝法将息
　　大青龙汤方　治伤寒太阳中风脉紧发热恶寒身痛不汗出而烦躁
　　麻黄【去根节六两】桂【去粗皮】甘草【各二两】杏仁【去皮尖双仁四十枚】生姜【三两】枣【大者十枚】石膏【一鸡子大碎】
　　防咀如麻豆大每服五钱水煎温服脉微汗出恶风者不可服
　　桂枝麻黄各半汤方　治伤寒太阳病得之八九日如疟状发热恶寒热多寒少其人不呕清便一日二三度发脉微缓者为欲愈也脉微而恶寒者此阴阳俱虚不可更发汗更下更吐也面色反有热色者未欲解也以其不能得小汗出身必痒
　　桂【去粗皮一两半】芍药　生姜　甘草　麻黄【去根节各一两】大枣【四枚】杏仁【三十四枚汤浸去皮尖双仁】
　　防咀如麻豆大每服五钱水煎温服
　　桂枝汤方　治伤寒太阳病外证未解脉浮弱者当以汗解
　　桂【去粗皮】芍药　生姜【各三两】甘草【二两】大枣【十二枚】
　　防咀如麻豆大每服五钱水煎温服须臾啜热稀粥助药力取微汗
　　麻黄附子甘草汤方　治伤寒少阴病得之二三日宜微发汗以二三日无里证故微发汗
　　麻黄【去根节】甘草【各二两】附子【一枚炮制去皮脐】
　　防咀如麻豆大每服五钱水煎温服
　　葱防汤方　治伤寒初觉一二日头项腰脊痛恶寒葱白【十四茎】防【半合】干姜【一分】麻黄【去根节】桂【去粗皮】芍药【各半两】
　　防咀如麻豆大每服五钱水煎温服良久投葱防热粥葢覆出汗
　　葱粥方　治伤寒服葱防汤后未得汗再服
　　葱白【十茎并头切】防【三合炒】生姜【半两拍碎】
　　水五盏煎至二盏半去滓入白米依常法煮粥入少盐搅匀任意食之衣覆出汗未汗再服
　　麻黄葛根汤方　治伤寒初得一二日出汗
　　麻黄【去根节一两】葛根　柴胡【去苗各一两】芍药【三分】
　　每服五钱水一盏防一百粒开口椒七粒连须葱白三寸薄荷二十叶同煎热服服后葱防汤一盏投之衣覆取汗未快再服
　　葛根汤方　治伤寒初觉头痛恶寒壮热腹内热脉洪大一二日宜服
　　葛根　黄芩　柴胡【去苖各半两】葱白【五茎】防【一合】
　　防咀每服五钱生姜一枣大拍碎同煎温服良久再服得汗即止
　　麻黄解肌汤方　治伤寒初患一二日体热头痛麻黄【去根节一两】石膏【碎】葛根【各一两半】甘草【一分半】芍药杏仁【去皮尖双仁炒各一两】桂【去粗皮三分】
　　每服五钱生姜五片水煎温服
　　葛根汤方　治伤寒一二日头痛壮热遍身疼痛其脉洪数
　　葛根　白术　芍药　干姜【各半两】麻黄【去根节】桂【去粗皮各三分】甘草【炙一分半】
　　每服五钱水煎热服如脉微即加附子半两
　　石膏人参解肌汤方　治伤寒初得一二日头疼壮热恶寒脉浮紧
　　石膏【碎】麻黄【各一两】柴胡【去苗】人参【各半两】桂【去粗皮】甘草【各一分炙】葛根【二两】
　　每服三钱入葱防生姜同煎热服
　　十味人参汤方　治伤寒头痛体疼寒热不解
　　人参　厚朴【生姜汁炙】桂　甘草　杏仁【去皮尖双仁炒】白术干姜　白茯苓　陈橘皮【汤浸去白各一两】麻黄【去根节汤】
　　【煮去沫二两】
　　每服三钱生姜二片枣一枚同煎热服才觉伤风并三两服汗出立差
　　羌活汤方　治伤寒表不解头痛体疼发汗
　　羌活　独活　柴胡　前胡　人参　白茯苓桔梗　芎防　甘草【炙各一两】枳殻【去瓤麸炒一两】
　　每服三钱生姜二片薄荷少许同煎温服不拘时
　　葱防汤方　治伤寒一日至三日以前身热脉大肢体疼痛汗不出
　　苍术【米泔浸去皮麸炒黄】麻黄【去根节汤煮去沫各二两】甘草【炙】桂【各一两】
　　每服三钱葱白三寸盐防二十粒同煎热服不拘时
　　伤寒可下
　　论曰凡伤寒邪入于阴其病在里法当下之诸腹满大大便或口燥舌干而渴或潮热谵语皆为可下之证诸诊得脉沈而实即为可下之脉但脉证已具不必拘以日数急宜攻里若病虽过经而里证未备者未可下也故经曰阳盛阴虚下之则愈其法谓此
　　阳明病不吐不下心烦者可与调胃承气汤太阳病三日发汗不解蒸蒸发热者可与调胃承气汤伤寒吐后腹胀满者可与调胃承气汤
　　调胃承气汤方
　　甘草【炙二两】大黄【以清酒洗四两】
　　防咀每服五钱入芒硝一钱更煎一二沸温服
　　阳明病脉迟虽汗出不恶寒者其身必重短气腹满而喘有潮热者此外欲解可攻里也手足濈然汗出者此大便己鞭也与大承气汤若汗多微发热恶寒者外未解也其热不潮未可与承气汤若腹大满不通者可与小承气汤微和胃气勿令至大泄下大承气汤
　　大承气汤方
　　大黄【酒洗四两】厚朴【炙半斤】枳实【麸炒五枚】
　　防咀每服五钱入芒硝一钱同煎温服
　　阳明病其人多汗以津液外出胃中燥大便必鞭鞭则讝语小承气汤主之若一服讝语止者勿再服
　　小承气汤方
　　大黄【四两】厚朴【二两】枳实【麸炒大者】
　　防咀每服五钱水煎温服初服汤当更衣不尔者尽饮之若更衣者勿服
　　柴胡汤方　治伤寒四日以后烦热不解大小肠涩柴胡【去苖】黄芩【一两】犀角【镑】芍药【各三两】山栀子仁【半两】大黄【炒一两半】木通【三分】朴硝【一两一分】
　　每服五钱入竹叶三片同煎空腹服大小肠通为度如未效再服
　　大柴胡汤方　治伤寒十余日热结在里往来寒热者柴胡【去苖半斤】枳实【麸炒四两】黄芩　芍药【各三两】半夏【二两半汤洗七遍】大黄【二两】
　　防咀每服五钱入生姜十片枣三枚同煎温服
　　调胃承气加橘皮汤方　治伤寒发汗不解蒸蒸发热
　　陈橘皮【浸去白半两】大黄【醋炒一两】甘草【炙半两】
　　每服四钱入芒硝一钱同煎温服
　　大青散方　治阳盛发狂有斑大小便闭涩
　　大青　知母　黄芩　大黄【煨】山栀子仁　升麻黄连【各一两】甘草【炙半两】
　　共为散每服三钱入朴硝一钱宻水调下
　　承气丸方　治伤寒时气温热病大便不通
　　大黄【炒三分】郁李仁【汤浸去皮研】枳实【麸炒】朴硝【研各一两】
　　共研为末和匀炼蜜丸如梧桐子大毎服二十丸生姜汤下未利再服不计时
　　伤寒可吐
　　论曰诸病吐之而愈者邪在胸中也伤寒大法谓四日以上若入阴经其未深邪气髙而里实客于胸膈下之则动胃汗之则亡阳惟宜吐而出之然亦不必拘此凡寒邪热毒痰实在胸中及有宿食在胃脘者皆当吐之但诊其脉寸口或浮或滑或数或紧与诸部不同者其证心胸痞满郁郁而痛不能息多涎唾饮食入则吐欲吐复不能出或手足厥冷及心下满而烦饥不能食吐下后心中懊憹者是也内经所谓其髙者因而越之即其法也
　　蔕散方　治胸有寒病如桂枝证头不痛项不强寸脉防浮胸中痞鞭气上冲喉不得息当吐之
　　蔕【熬】赤小豆【各一分】
　　筛再和匀每服一钱防一合汤七合先渍之须臾煮作稀糜取汁调散放温顿服不吐少加之快吐为度亡血虚家不可与
　　撩膈汤方　治伤寒三四日胸中痰壅憎寒壮热头痛桃枝【一握东引者取稍】栁枝【一握取稍】甘草【一分取稍】乌梅【去核三枚】山栀子仁【一分】
　　各细剉同用奨水一大盏半煎至一盏空心分为二服相次再服取吐为度
　　三物汤方　服前撩膈汤吐后头痛壮热未退即服此三物汤
　　薄荷【一握】人参【半两】生姜【一分】
　　水煎空心温服晚再服
　　苦参散吐方
　　苦参
　　为细散每服三钱温酒五合调服之即吐
　　人参汤吐方　治伤寒出汗后心胸妨闷烦热未退人参【半两】灯心【一小束】枳殻【麸炒一分】大腹皮【一枚】茶末【二钱】生甘草
　　除茶末外各细剉用淡水二大盏煎至一盏下茶末搅匀分温二服以纸撚子于咽喉中取吐为度
　　伤寒可温
　　论曰伤寒病虽有三阴三阳然在阳则太阳病多在阴则少阴病多以二经为表里故也至于阳明太阴病颇稀少而少阳厥阴病又少也然究观古人治阳明则多下于少阴则多温葢阳明者胃也胃受病则不恶寒反恶热濈濈汗出大便秘谵语潮热须下之乃愈若乃气弱本虚人初中病腠理寒邪气更不经三阳而便见少阴证葢少阴者肾也肾受病则身冷恶寒四肢厥逆脉微细心烦但欲寐或自利而渴须温之乃愈虽然三阴病大约可温而古人特于少阴详言之者则少阴病尤宜温故也
　　附子汤方　治伤寒少阴病得之一二日口中和其背恶寒者当灸之
　　附子【去皮脐二两】人参【一两】白术【四两】芍药　白茯苓【三两】
　　每服五钱水煎温服日二
　　四逆汤方　治伤寒少阴病脉沉者急温之
　　甘草【二两】干姜【两半】附子【一枚生用】
　　剉如麻豆大每服五钱水煎温服强壮之人可倍加姜附
　　四逆汤方　治伤寒少阴病下利清谷里寒外热手足厥冷脉微欲絶身反不恶寒其人面色赤或腹痛或干呕或咽痛或利止脉不出者通脉加减四逆汤
　　甘草【各二两】附子【大者一枚】干姜【二两】
　　各剉如麻豆大每服五钱水煎温服其脉即出者愈面色赤者加葱九茎腹中痛者去葱加芍药二两呕者加生姜二两咽痛者去芍药加桔梗一两利止脉不出者去桔梗加人参二两病皆与方相应者乃服之
　　生姜汤方　治伤寒手足厥冷脉细欲絶其人内有久寒者宜当归四逆加吴茱茰生姜汤
　　当归　芍药　桂【去粗皮】细辛【各三两】吴茱萸【汤洗炒】甘草【炙】木通【各二两】
　　剉如麻豆每服五钱入生姜半分枣三枚水酒同煎温服
　　通闗饮方　治厥阴伤寒脉长者生沉细不足者死附子【一两】干姜　羌活　桔梗　甘草【灸】五加皮【各半两】桂【三分】黄茋【一分】防风【一分半】
　　剉如麻豆每服五钱水煎食前温服
　　回阳汤方　治伤寒阴盛手足厥冷体寒脉微
　　延胡索【炒】半夏【切生姜汁炒黄】甘遂【麸炒各一两】陈橘皮【汤浸去白】附子【去皮脐】桂【去粗皮】麻黄【去根节汤煮去沫各半两】槟榔【一枚】天南星【一枚】
　　剉如麻豆每服二钱酒煎温服服后一次顷患人头面浑身觉热时便与衣服葢覆令出汗
　　温白丸方　治伤寒面青心下坚鞭开口出气身体不热头面多汗四肢厥冷
　　半夏【汤浸去滑】白附子【炮】硫黄【研各一两】
　　共研为末用粳米饭和为丸如梧桐子大每服二十丸温酒下吐逆炒姜盐酒下或艾醋汤下阴毒并吃二三服不计时侯
　　白术饮方　治伤寒伏阴胸膈妨闷吐逆不定手足厥冷
　　白术　附子【去皮脐】髙良姜【炮】桂【去粗皮】人参　干姜【炮各一两】霍香【去根一分】
　　剉如麻豆每服三钱水煎温服
　　吴茱萸散方　治伤寒浑身手足厥冷面青唇口无色心中寒栗
　　吴茱茰【汤浸焙炒】硫黄【研】桂【去粗皮】附子【去皮脐】芎防【各一分】
　　捣罗为散煎艾叶汤调下三钱阴盛者兼灸气海数十壮
　　黒龙汤方　治伤寒阴盛隔阳身冷烦躁脉细沉紧
　　附子【一枚及半两者烧存性用冷灰焙去火毒】
　　捣研细入腊茶一钱和匀分作二服每服以水一盏蜜半匙同放冷服须防躁止得睡汗出为效
　　返阴丸方　治伤寒阴盛手足多冷脉沉细助阳消阴硫黄　消石　阳起石　太阴精石　白矾石膏【各半两】
　　研为未同入铫子内熬成汁为度放冷细研用水浸炊饼为丸如梧桐子大煎艾汤下十五丸
　　伤寒过经不解
　　论曰伤寒为病六经受邪始于三阳病在表者可汗其满三日于三阴病入里者可下其不两感于寒更不传经不加异气者至七日太阳病衰头痛少愈八日阳明病衰身热少微九日少阳病衰耳聋微闻十日太阴病衰腹满减如故十一日少阴病衰渴止舌干已而十二日厥阴病衰囊纵少腹微下大气皆去病人精神爽慧也故伤寒愈者皆在十二日若过此经病犹不解者为邪热结于里其或谵言妄语或郁郁微烦或腹满吐下皆縁治之失宜邪气稽留故病过经不能解也当随其证以治若更感异气变为他疾者当依坏病法疗之
　　犀角汤方　治伤寒过经不解热结在里往来寒热烦渴躁闷
　　犀角【屑一两】柴胡【去苖】吴蓝【各三分】大青　升麻【各一两】乌梅【去核】黄芩【各三分】甘草【半两】
　　每服五钱入竹叶三十片同煎食后温服
　　木通汤方　治伤寒十三日过经不解脐腹胀满小便淋涩烦闷燥渴
　　木通　葛根　青橘皮【汤浸去白盐炒】槟榔　滑石瞿麦穗【各一两】
　　每服五钱入葱白二寸同煎温服不计时
　　柴胡汤方　治伤寒发汗下之后过经不解胸脇满结渴而不呕但头汗出往来寒热小便不通宜服茈胡汤柴胡【二两】桂　黄芩【各一两】牡蛎【生用】甘草【各半两】括搂根【一两半】木通【一两】
　　每服五钱生姜半分葱白五寸同煎食后温服中风伤寒　　伤寒湿温　　伤寒时气
　　伤寒疫疠　　伤寒结胸
　　中风伤寒
　　论曰中风伤寒三阳三阴各不同太阳中风其脉阳浮阴弱其证发热自汗葢阳浮热自发阴弱汗自出啬啬恶寒淅淅恶风熻熻发热鼻鸣干呕又曰太阳病发热汗出脉缓者名为中风不可燔灸若以火发其汗邪风为火热所刼血气流溢荣卫失常两阳熏灼其身发黄阳盛即衂阴虚即小便难阴阳俱虚竭其身体枯燥但头汗出剂颈而还腹满微喘口干咽烂或不大便久则讝语甚者至哕手足躁扰循衣摸牀其小便利者可治阳明中风即阳明病能食为中风其证口苦咽干腹满微热恶寒脉浮而紧下之则腹满小便难少阳中风两耳无闻目赤胸中满而烦不可吐吐之则悸而惊太阴中风四肢烦疼其脉阳微阴涩而长为欲愈少隂中风其脉阳微阴浮为欲愈厥阴中风其脉微浮为欲愈不浮为未愈凡此六经之病其状虽异大抵其脉皆浮经所谓浮为风是也
　　大青龙汤方　治伤寒太阳中风脉浮紧发热恶寒身痛不汗出躁烦
　　麻黄【去根节煮去沫六两】桂【去粗皮】甘草【炙各二两】杏仁【去皮尖双仁四十枚】石膏【如鸡子大碎】
　　防咀如麻豆服五钱入生姜一枣大枣二枚同煎温服取微汗汗多者以温粉粉之
　　桂枝汤方　治中风伤寒阳浮阴弱阳浮者热自发阴弱者汗自出恶寒发热鼻鸣干呕等疾
　　桂【去粗皮】芍药【各三分】甘草【炙半两】
　　每服五钱入生姜一枣大枣二枚同煎温服以汗为度未汗更服仍作生姜稀粥投之以助药力
　　石膏汤方　治中风伤寒头痛四肢痛身体沉重石膏　甘草【炙】麻黄【去根节煎去沫】桂　芍药【各二两】
　　每服五钱入生姜一块同煎空心温服
　　麻黄桂心汤方　治中风伤寒脉浮紧发热恶寒身体疼痛汗不出而烦
　　麻黄【去根节煎掠去沫二两】桂【去粗皮】甘草　干姜【炮各一两】石膏干薄荷叶　杏仁【去皮尖双仁各半两】
　　每服五钱入枣二枚同煎食前温服
　　桂枝汤方　治中风伤寒初得其外证头项疼腰背强壮热语涩恍惚唾涕稠黏遍身拘急
　　桂【去粗皮三分】芎防　半夏【汤洗七遍生姜等分同捣】附子　菖蒲麻黄【去根节煎去沫】羌活　细辛【各半两】白芷【一分】
　　剉如麻豆每服三钱入生姜一块同煎食前温服葢覆取汗
　　麻黄细辛丸方　治中风伤寒头痛恶寒四肢烦疼心躁闷
　　麻黄【去根节一两】细辛　人参　白茯苓　甘草　白术【各半两】括搂根【三分】
　　共研为末錬蜜和捣丸如鸡头大每服一丸薄荷蜜汤研下
　　伤寒湿温
　　论曰伤寒有五其一为中湿葢风湿之气中人为病发热与寒病相类故曰湿温也此因汗出当风或因取冷过度致阴湿气袭人肌肤流经络其证喜汗出闗节疼痛发热而烦小便不利大便反快是谓中湿若风湿相搏则一身尽疼日脯所剧微热相蒸则身必熏黄凡治风湿者欲其微汗即风气解而湿自去湿甚者当利其小便不可大发汗大汗则风去湿在其病不去亦不可下之下之早则哕下之而利不止即死诊其脉当沉而细难经曰湿温之脉阳濡而弱阴小而急是也麻黄杏仁薏苡仁甘草汤方　治湿温病一身尽疼发热日晡即剧此病伤于汗出当风或乆伤取冷所致麻黄【去根节三两】杏仁【去皮尖双仁三十枚炒】薏苡仁【一两】甘草【炙一两】
　　防咀每服五钱水煎温服
　　桂枝附子汤　治伤寒八九日风湿相搏身体疼痛不能自转侧不呕不渴脉浮虚而啬者桂枝附子汤生之若其人大便坚小便自利者术附子汤主之
　　桂【去粗皮四两】附子【三枚】甘草【炙二两】
　　防咀每服五钱入生姜五片枣二枚同煎热服
　　术附子汤方
　　附子【炮制去皮脐三枚】白术【四两】甘草【灸二两】
　　剉如麻豆每服五钱入生姜五片枣二枚同煎温服初一服其人身如痹半日许复之三服后其人如冐状勿怪此以附子术并走皮中逐水气未得除故使之然耳法当加桂四两此本一方二法以大便坚小便自利故去桂也以大便不坚小便不利当加桂附子三枚恐多也虚弱家及产妇宜减服之
　　甘草附子汤方　治风湿相搏骨节疼烦掣痛不得伸屈近之则痛剧汗出短气小便小利恶风不欲去衣或身微肿者
　　甘草【炙二两】附子【二枚】白术【三两】桂【四两】
　　防咀如麻豆每服五钱水煎温服初服得微汗则解能食汗止复烦者少减服之千金方去身肿者加防风四两悸气小便不利者加茯苓三两既有附子今加生姜三两
　　治湿家身烦疼麻黄汤加术四两发其汗为宜慎不可以火攻之方
　　麻黄【三两】桂【二两】甘草【炙一两】杏仁【去皮尖双仁七十枚】白术【四两】
　　防咀如麻豆大每服五钱水煎温服取微汗则解
　　防风黄茋汤方主之　治风湿脉浮身肿汗出恶风者
　　防风【四两】黄茋【五两】甘草【炙二两】白术【三两】
　　防咀如麻豆大每服五钱入生姜半两大枣二枚同煎温服日三喘者加麻黄胃中不和者加芍药气上冲者加桂下有陈寒者加细辛服后当如虫行皮中腰以下如氷后坐被上又以一被绕腰下温令微汗差
　　杏仁汤方　治风湿身体疼痛恶风微肿
　　杏仁【去皮尖双仁炒二十五枚】桂【去粗皮】麻黄【去根节先煮一两焙干】芍药天门冬【去心焙各一两】
　　防咀如麻豆大每服五钱入生姜半分同煎温服
　　伤寒时气
　　论曰春温夏热秋凉冬寒是为四时正气非其时有其气人或感之病无分少长率相似者谓之时气如春应温而反寒夏应热而反冷秋应凉而反热冬应寒而反温是也其与伤寒瘟病相类但可汗可下之证比伤寒温病疗之宜轻尔
　　葛根汤方　治时气二三日不解头痛壮热恶寒葛根【一两】麻黄【去根节炙二两】陈橘皮【汤浸去白】甘草【灸】黄芩知母　杏仁【去皮尖双仁各一两】
　　每服三钱入生姜二片同煎温服
　　七圣汤方　治时气头痛壮热肢体烦痛
　　麻黄【去根节炙三两】苍术【炒二两】橘皮【汤浸去白】木通【各一两】桔梗【一两半】山茵陈【一两】甘草【炙二两】
　　每服三钱生姜三片同煎温服
　　八神汤方　治时气一二日头痛壮热心神烦闷麻黄【一两炙】大黄　当归　甘草　白术　山栀子仁【各半两】芍药　荆芥穗【各一分】
　　每服三钱入薄荷三叶葱白一寸生姜二片同煎热服
　　人参干葛汤方　治时行表不解壮热恶寒
　　人参　干葛　白芍药　桔梗【炒各一两】赤茯苓【三分】甘草【炙】木香【各半两】麻黄【依前炙三分】
　　每服三钱水煎热服并三两服温覆出汗
　　五苓散方　治时气解表出汗
　　赤茯苓　桂　泽防　白术【各一分】猪苓【去黒皮半两】
　　为散每服五钱以新汲水调顿服讫以葱防粥投之衣葢取汗
　　葱白汤方　治时气伤寒发汗
　　葱白【研一两】生姜【二两】豉【一合】细茶末【二钱】
　　先以水二盏煎葱并姜至一盏半次下豉煎少时即入茶末去滓顿服厚衣葢取汗
　　解表汤方　治初得伤寒时气壮热头痛
　　甘草【炙二两】生姜【二两半】黒豆【二合】
　　防咀每服五钱煎顿服厚衣葢覆取汗
　　附桂散汤　治伤寒时气
　　附子【去皮脐】桂【各半两】
　　为散每服三钱热酒调顿服厚衣葢汗出为度
　　万灵汤方　和养三焦调顺阴阳升降痞滞祛遣寒邪温中散寒暖胃和脾滋助气血思美饮食虚寒痼疼痰癖动气心膈疼痛噎闷呕逆一切气疾不日全愈前胡　柴胡　秦芁　甘草【炙各半斤】蘹香子【炒】木香桂【去粗皮各一斤】槟榔【十枚】白豆防【去殻半斤】芍药【半斤】青橘皮
　　【半斤】芎防【半斤】甜葶苈【半斤微炒】桔梗【四两】
　　每服三钱大枣二枚同煎食前温服
　　伤寒疫疠
　　论曰人生天地间禀气于阴阳气和则安气则病故一嵗之内节气不和寒暑乖皆为疫疠之气感而为病故名疫疠其状无问长少率皆相似俗又名天行其病与时气温热等病相类各随其证以方制之
　　前胡汤方　治时行疫疠壮热欬头痛心闷
　　前胡　升麻　麦门冬　贝母【去心】紫苑【去苖土】杏仁【去皮尖双仁研各半两】甘草【炙一分】石膏【一两一分】
　　每服三钱竹叶二七片同煎温服不拘时
　　葛根汤方　治时行疫疠兼风热目疼心中妨闷
　　葛根【一两】芍药【三分】葱白【三茎】豉【半合】
　　水煎温服再服
　　石膏汤方　治时行疫疠病壮热头痛唇干
　　石膏【一两】葛根【三分】芍药　贝母　百合　升麻【各半两】栀子仁　甘草【炙各一分】
　　每服三钱豆防五十粒葱白三寸同煎服
　　柴胡汤方　治时行疫疠一二日头痛壮热
　　柴胡【二两】芍药【一两】栀子仁　黄芩【各半两】石膏　葛根【各一两】
　　每服五钱葱白三寸防三十粒同煎温服不计时
　　伤寒结胸
　　论曰伤寒病发于阳下之早邪毒之气结聚于胸膈故名结胸其证心下坚鞭按之则痛项强如柔痓状或从心下至少腹坚满而痛其痛不可近其脉寸口浮闗上自沈是其也若正在心下按之即痛而脉浮滑亦名结胸凡此本太阳病脉浮而动数医反下之胃中空虚客气动膈令人短气躁烦心中懊憹阳气内陷心下坚满则为结胸又或因得病三二日不能卧但欲起者心下必结若脉微弱者此素有积寒而反下之利止作结胸但下之而脉浮者必结胸皆当下之脉促者不为结胸也脉若浮即不可下下之则死结胸证悉具烦躁者亦死又有水结在胸脇者又有脏结者结胸无大热为水结似结胸状饮食如故时时下利阳脉浮闗脉小细沉紧者为脏结舌上白胎滑者为难治若心下痞坚按之不痛者非结胸乃痞也宜审察而各依其法治之陷胸丸方　治伤寒结胸心下坚实大便不利
　　大黄【醋炒】葶苈子【隔纸炒】杏仁【炒各二两】朴硝【一两研细与杏仁同研令如膏】
　　共为末再研匀入少錬蜜和更杵三五百下丸如弹子大每服一丸别入甘遂末半钱蜜一合水煎温顿服之一宿乃下如不下更服取下为效
　　大陷胸汤方　治伤寒结胸头项强心下痛按之实鞭
　　大黄【醋炒二两】甘遂【湿纸裹煨一钱】朴硝【另研二两】
　　各研为末每服用水一钟入大黄末二钱次下朴硝末一钱同煎一二沸次下甘遂末一匙搅匀温服取快利为度
　　小陷胸汤方　治伤寒小结胸病正在心下按之则痛脉浮滑者
　　黄连【去须一两】半夏【汤洗七遍焙二两半】括搂实【大者一枚】
　　各细剉先以水五盏煎括搂实取三盏去滓入黄连半夏合一半煎取一盏分温三服
　　治伤寒寒实结胸无热证者与三物小陷胸汤用前方白散亦可服之
　　桔梗【炒三分】巴豆【去皮心熬黒研如脂一分】贝母【去心三分】
　　除巴豆外罗为散入巴豆合匀每服强人半钱弱羸之人减之并温热水调服病在膈上必吐在膈下必利不利进热粥一杯利不止进冷粥一杯身热皮粟不解欲引衣自覆若以水潠之洗之益令热却不得出当汗而不汗则烦令汗出己腹中痛与芍药三两如上法
　　葶苈汤方　治伤寒结胸心下痛如石坚鞭小便不利葶苈子【隔纸炒三分】槟榔【半两】桑根白皮【三分】杏仁【去皮尖双仁】大黄【醋炒各半两】朴硝【三分】
　　每服五钱水煎食前温服
　　増损理中丸　治伤寒下后虚气不理毒复上攻毒气相抟结于胸中纵不下者毒已入胸胃中不通毒还攻上心中结满厥逆欲絶心起髙胸手不可近当先理其气
　　人参　白术　甘草【炙】括搂根　枳实【麸炒去瓤】赤茯苓【去黒皮】牡蛎【煅各二两】干姜【一两半】
　　捣罗为末链蜜丸如弹子大每服一丸熟水化下不过五六丸胸中豁然
　　陷胸青龙汤方　治伤寒结胸毒气内盛手足逆冷腹胀喘急大便不通
　　牵牛子【微炒一两半】人参【三分】陈橘皮【浸去白半两】桂　槟榔【各一两】大黄【醋炒半两】朴硝【一两】
　　每服五钱入生姜半分同煎食前温服
　　伤寒谵语　　伤寒潮热　　伤寒烦渴
　　伤寒烦躁　　伤寒厥逆
　　伤寒谵语
　　论曰伤寒不应发汗而汗之遂至亡阳津液内竭胃中燥实则令谵语此病或由津液不和内有燥屎或三阳合病或瘀热蓄血在里或妇人热入血室皆使谵语也然谵语属胃胃者足阳明经也阳明为病主身热故谵言妄语则身当有热脉当洪大洪大亦阳脉也故其病为烦满谵语若手足厥脉反沉细而微者为逆也然又有郑声者取其郑重之意与谵语相类葢古人以此分虚实医者当以脉症叅合别之不可不慎故谓虚则郑声实则谵语
　　小承气汤　治伤寒阳明病人多汗津液外出胃中燥大便必硬硬则谵语宜此汤
　　大黄【四两】紫朴【二两】枳实【三枚】
　　水煎五钱空心温服日二
　　大承气汤　治伤寒阳明下血谵语此为热入血室但头汗出者刺期门随其实而泻之濈然汗出则愈汗出谵语以有燥屎在胃中此为风也须下者过经乃可下之下之若早语言必乱以表虚里实故也下之愈
　　大黄【四两】紫朴【半斤】枳实【五枚】
　　水煎五钱去渣入芒硝末一钱再沸温服日二
　　白虎汤　治伤寒三阳合病腹满身重难以转侧口不仁而面垢谵语遗尿发汗则谵语下之则额上汗出手足厥冷若自汗出者宜此汤
　　知母【六两】石膏【一斤】甘草【二两】粳米【六合】
　　水煎五钱温服
　　柴胡汤　治伤寒热实得汗不解腹满胀痛烦躁谵语柴胡【一两】大黄【炒】片芩　白芍　半夏【三分】枳殻【五钱】
　　姜水煎五钱温服
　　犀角汤　治伤寒邪热在胃谵语妄言身体壮热犀角　大青　人参【三两】逺志　升麻【两半】片苓　柴胡【一两】甘草【五钱】
　　姜水煎五钱入芦根茅根各五寸温服
　　人参柴胡汤　治伤寒经六七日不解黙黙而烦心腹干燥大肠结涩谵语妄言
　　人参【三分】柴胡【一两】白芍　知母　片芩　萎防　大黄【炒】半夏　甘草【五钱】
　　姜水煎五钱服日二
　　自愈方　治伤寒病汗多亡阳谵言妄语不可下与柴胡桂枝汤以和荣卫以通其津液
　　柴胡【四两】白芍　人参　桂心　片芩　半夏　甘草【一两】
　　姜枣水煎五钱空心温服日二
　　伤寒潮热
　　论曰伤寒潮热者谓潮作有时由邪气入里故病日晡发潮热已而微利者有微发潮热而大便溏者有潮热而咳逆者有结胸而潮热者大凡潮热皆以邪气内实制方宜酌其轻重
　　小柴胡汤【详谵语】
　　柴胡加芒硝汤　治伤寒十三日不解胸脇满而呕日晡潮热已而微利此大柴胡症下之而不得利今反利者知医以丸药下之非其治也夫潮热者实也先宜服小柴胡以解外后与此汤
　　柴胡　半夏　芒硝【二两】人参　片芩　甘草【二两】
　　姜枣水煎五钱去渣入芒硝一钱沸服
　　大小承气汤【详谵语】
　　柴胡石膏汤　治伤寒十日以上潮热不退
　　柴胡　石膏　白术　赤茯苓　山栀　萎防桑白皮【三分】
　　水煎五钱温服日二
　　鼈甲汤　治伤寒过经潮热不解或作寒如疟状鼈甲　柴胡　赤茯苓【一两】片芩　甘草　知母【五钱】桑白皮【三分】
　　姜枣水煎五钱服
　　秦芃汤　治潮热不退发作无时
　　秦芃　鼈甲【一两】甘草【五钱】
　　生姜水煎五钱入豆百粒葱白三寸空心温服日二
　　伤寒烦渴
　　论曰肾者水藏膀胱者津液之腑二经相为表里伤寒热入于脏流于少阴之经则肾受病矣肾水恶燥热盛则燥故渴而引饮又伤寒邪气非发汗吐下则不能除若发汗吐下过甚则亡津液耗少热气内生亦令病人烦渴也
　　白虎加人参汤　治伤寒用桂枝汤大汗出大烦渴不解脉洪大者
　　知母【三两】人参【两半】石膏【八两】甘草【一两】粳米【二合】
　　水煎五钱至米熟温服日二
　　五苓散　治发热六七日不解烦渴引饮水入则吐此为水逆
　　猪苓　赤茯　白术　桂心　泽防【一两】
　　共末熟水下二钱日二汗出乃愈
　　猪苓汤　治伤寒脉浮发热渴欲饮水小便不利水入则吐
　　猪苓　赤茯　阿胶　滑石　泽防【一两】
　　水煎五钱空心温服以差为度
　　八味知母汤　治伤寒病数日不解心燥烦乱小腹胀急脐下疼痛大渴喘乏
　　知母　白芍　麦冬　柴胡　泽防【三分】片芩　甘草【五钱】石膏【两半】
　　姜枣竹叶水煎五钱服
　　葛根散　治伤寒躁渴头痛不得眠四肢痛
　　葛根　片芩　大青　石膏　人参【一两】甘草【五钱】
　　水煎三钱温服日二
　　人参汤　治伤寒下后除热止烦渴
　　人参　麦冬　五味　石膏【一两】甘草【五钱】
　　水煎五钱服日二
　　黄芩芦根汤　治伤寒吐下后内外有热烦渴
　　片芩　芦根　人参　赤苓【一两】桂心【五钱】
　　姜枣水煎五钱服
　　竹茹汤　治伤寒吐下后烦渴不止
　　竹茹【一丸】人参【五钱】乌梅肉【炒二枚】
　　水煎三钱服日二
　　茯苓地黄汤　治伤寒胃热引饮烦渴不止
　　赤茯　生地　括搂【一两】知母【五钱】麦冬【两半】
　　水煎五钱入小麦百粒竹叶二七片枣二枚煎服
　　知母犀角汤　治伤寒烦渴饮水无度日渐消瘦
　　知母　犀角　升麻【五钱】石膏【三分】
　　水煎五钱入竹叶三七片小麦五十粒土根汁括搂汁各半合服
　　伤寒烦躁
　　论曰伤寒阳气多阴气少病发于阳经者故令烦躁其身热而烦渴引水浆若胃中干燥者必谵语亦有少阴经烦躁者当辨之
　　大青龙汤　治伤寒太阳中风脉浮紧发热恶寒身疼痛不汗出而烦躁者此汤主之若脉微弱汗出恶风者不可服服之则厥逆筋惕肉瞤此为逆
　　麻黄【去根节六两】甘草　桂心【二两】杏仁【去皮尖炒四十枚】石膏【三两研】
　　姜枣水煎五钱温服出汗止后服
　　五苓散烦躁不得眠
　　白虎加人参汤大渴舌干燥若饮水数升二方俱详烦渴茯苓四逆汤　治汗下后病仍不解烦躁
　　白茯【四两】人参　附子【一两】甘草　干姜【二两】
　　水煎五钱服
　　吴茱茰汤　治少阴病吐利手足逆冷烦躁欲死者
　　吴茱茰【洗炒一升】人参【二两】
　　大枣生姜水煎五钱服日二
　　芦根汤　治阳毒五六日以上胸中烦热干呕躁闷芦根【一两】甘草　知母　柴胡　括搂根【两半】片芩【两半】生姜
　　水煎三钱温服
　　栀子防汤　治阳明病脉浮而紧咽燥口苦腹满而喘汗出不恶寒反恶热身重若发汗则躁心愦愦而反谵语若加温针必怵惕烦躁不得眠若下之则胃中空虚客气动膈心中懊憹舌上胎者
　　山栀【肥大者四枚】防【五钱】
　　水煎空心温服得吐便止
　　桂甘龙牡汤　治火逆汗下之因烧针烦躁
　　桂枝【一两】甘草　龙骨　牡蛎【二两】
　　水煎五钱温服日二
　　伤寒厥逆
　　论曰伤寒病手足厥逆其名曰厥此因阳气衰阴气盛阴胜则阳脉逆而不通于四肢所以逆冷其症令人恶寒不饮水下利清谷或清便自调或小便数外症黙静是其也宜温之灸之若灸而手足不温者为难治然厥亦有热者先发热而后厥热深厥亦深热微厥亦微脉虽沉伏按之当滑若或畏热饮水或手掷足烦躁不得眠大便秘小便赤外症昏愦者虽厥不可温也宜下之
　　通脉四逆汤　治手足厥冷微喘脉不出
　　附子【五钱】人参　甘草【一两】干姜【两半】
　　水煎五钱温服日二
　　当归四逆汤　治伤寒手足厥冷脉细欲絶
　　川归　白芍　桂心【一两】细辛【一两】甘草　木通【七钱】
　　大枣水煎五钱温服日二
　　芍药汤治下利清谷内寒外热汗出而厥腹痛兼呕
　　白芍　附子【一两】人参　甘草【五钱】
　　姜水煎五钱温服日二
　　吴茱茰汤治手足厥冷脉细欲絶
　　吴茰　白芍　川归　桂心【一两】甘草　细辛【三分】干姜【五钱】
　　枣水煎五钱服日二
　　葱熨法　治伤寒病后气虚阳脱体冷无脉气息欲絶不省人事及阴厥服百法不效者
　　葱【一斤水洗浄】
　　以麻缕扎如盏许大切去根及叶惟存白二寸许如大饼餤先以火熁一面令通热乃以热处放在病人脐中连脐下其葱上以熨斗满贮火熨之令葱饼中热气透入肌肉中须预作三四个饼子一饼壊不可熨又易一饼良久病人渐醒手足俱温有汗出更服四逆汤以温其内其病即差
　　伤寒头痛　　伤寒喘　　伤寒上气
　　伤寒咳
　　伤寒头痛
　　论曰伤寒头痛者邪气循阳脉上攻于头也是以伤寒伤风温病热病风温病皆有头痛病者葢头痛乃阳症也故太阳头痛必发热恶寒阳明头痛不恶寒反恶热少阳头痛脉弦细而发热至于三阴脉从足至胸皆不至头惟厥阴脉挟胃属肝络胆循喉咙上颃颡连目系上出额故仲景止有厥阴头痛一症治以吴茱萸汤是也
　　桂枝汤　治太阳病头痛发热汗出恶风
　　桂枝　白芍【三两】甘草【炙二两】
　　生姜大枣水煎五钱空心温服投以热粥助药力
　　小承气汤　治伤寒六七日不大便头痛有热
　　大黄【四两】紫朴【姜汁炒二两】枳实【三枚】
　　水煎五钱温服
　　麻黄汤　治伤寒太阳头痛发热身疼腰痛一身骨节俱痛恶风无汗而喘者
　　麻黄【三两】桂枝【二两】甘草　杏仁【去皮尖炒一两】
　　水煎五钱稍热服取汗
　　连须葱白汤　治伤寒已发汗或未发汗头痛如破
　　葱白【连须三茎】生姜【二两】
　　分三服水煎通口热服服不差用葛根葱白汤
　　葛根葱白汤　治头痛不止
　　葛根　白芍　知母【五钱】川芎【三分】
　　姜葱水煎五钱温服
　　小柴胡汤　治脉细头疼发热属少阳少阳不可汗柴胡【二两】片芩　人参　甘草【三分】半夏【六钱】
　　姜枣水煎五钱空心温服日二
　　吴茱茰汤　治伤寒厥阴干呕吐涎沫头痛
　　吴茱茰【洗炒三两】人参【两半】
　　姜枣水煎五钱空心温服
　　茶调散　治头痛不止
　　石膏【研二两】羌活　茵陈蒿　苍术　甘草　荆芥穗　川芎【一两】桂心【五钱】
　　共末用腊茶末一钱同葱煎汤下一钱
　　石膏汤　治头痛不可忍
　　石膏　麻黄【一两】葛根【三分】何首乌【五钱】
　　水煎三钱温服日二
　　蒂散　治头痛胸满发热恶寒脉紧而不大是膈上有涎
　　蒂【一两】
　　为末热水下一钱吐痰涎愈
　　前胡汤　治头痛壮热
　　前胡　半夏　桂心　参　甘草　桔梗【炒】旋复花　片芩　生地【一两】
　　姜水煎五钱服
　　四白散　治头痛身热百节疼痛
　　白芷　白附子　白僵蚕【炒】白蒺藜【炒各等分】
　　共末茶酒任下二钱
　　伤寒喘
　　论曰伤寒喘其症不一有邪气在表表未解无汗而喘者有邪气在里汗出不恶寒腹满而喘者有潮热者有心下有水气而喘者古人各亦求其本故在表者当汗在里者宜下至于心下有水而喘又当利其小便若乃阴症发喘是为无阳非炙之不可
　　小青龙加杏仁去麻黄汤　治心下有水气咳而发喘白芍　甘草　桂心　杏仁　五味　细辛　干姜【三两】半夏【二两半】
　　水煎五钱服
　　麻杏草膏汤　治下后不可更行桂枝汤汗出而喘无大热
　　麻黄【去根节四两】石膏【八两】甘草【二两】杏仁【去尖五十枚】
　　水煎五钱服
　　麻黄汤　治太阳与阳明合病喘而胸满不可下
　　麻黄【三两】桂心【二两】甘草【一两】杏仁【七十枚】
　　水煎五钱温服取微汗
　　大承气汤　治伤寒阳明病脉迟虽汗出不恶寒其身必重短气腹满而喘有潮热者此外欲解可攻里也手足濈然汗出者此大便已硬也大承气主之若汗多微发热恶寒者外未解也其热不潮未可与承气汤若腹大满不通者可与小承气汤微和胃气勿令至大泄下大承气汤方详谵语
　　伤寒上气
　　论曰伤寒上气者肺主气手太阴是其经也病人肺气凡有不调又遇寒热邪气伤于其经则胀而气逆不下故令上气
　　竹茹汤　治上气喘满客气在脏干呕口生疮不得饮食
　　竹茹　葛根【一两】半夏　麦冬【三分】甘草　陈皮【去白炒五钱】
　　姜水煎五钱温服日二
　　天门冬丸　治心肺热上气喘逆
　　天冬　白茯　杏仁【一两】生地　贝母　甘草　乌梅肉【炒】人参【五钱】
　　共末蜜丸弹子大含化一丸日可三五
　　葶汤　治上气喘粗身面肿小便涩
　　葶【纸膈微炒五钱】大枣【五枚去核】
　　水煎温服日二
　　贝母丸　治心肺有热咳上气喉中作声痰涕口干川贝母【二两】杏仁【去皮尖炒四两】天门冬【一两】旋复花【五钱】炙甘草【三分】
　　共末蜜丸弹子大食后含化一丸
　　伤寒咳
　　论曰伤寒咳者寒气客于肺也肺受虚寒微则咳然又有邪热客于上焦其人必欲饮水水停心下水气乘肺而咳者当熟察之
　　麻黄汤　治咳日夜不止
　　麻黄【去根节】赤茯　桑白皮【一两】葛根　五味子　紫苏叶　炙甘草　紫苑【五钱】石膏【研两半】桂心【一两】葶【炒一分】
　　姜枣水煎五钱空心温服日二
　　小青龙汤　治心下有水气咳而微喘发热或利或噎麻黄【去根节一两】白芍　半夏【姜汁制】桂心　细辛　炒炒干姜　五味子【炒】甘草【五钱】
　　水煎五钱服日二
　　五味子饮　治伤寒咳
　　五味子【炒】麻黄【去根节】阿胶　陈皮【炒一两】甘草杏仁【去皮尖炒五钱】
　　姜水煎三钱服
　　加减小柴胡汤　治五六日往来寒热或微热咳柴胡【二两】片芩　半夏　甘草【三分】黒干姜【五钱】五味子【炒一合】
　　姜水煎五钱服
　　地黄饮　治毒气攻肺咳咽喉生疮
　　生地【二两】大黄　升麻　贝母　麦冬　甘草【一两】
　　水煎三钱入蜜少许服
　　射干汤　治春冬月伤寒夏秋月中冷咳喉鸣声嗄干哕咽喉不利
　　射干　杏仁　麻黄　桑皮【一两】半夏　甘草桔梗【炒二两】陈皮　紫苑【五钱】
　　姜枣水煎五钱服
　　前胡饮　治肺盛寒痰不止心膈烦满不能饮食常多呕逆
　　前胡　桔梗　参　人参　生地　甘草旋复花　桂心【一两】半夏　紫朴【二两】
　　姜水煎五钱服
　　圣济总録纂要卷三
<子部,医家类,圣济总录纂要>
　　钦定四库全书
　　圣济总録纂要卷四
　　休宁程林纂
　　伤寒门
　　伤寒干呕
　　论曰伤寒干呕者呕而无所出也此因邪热在胃或汗解后胃中不和尚有蓄热气薫上焦心中痞结故令干呕且诸邪气在胃胃气上逆皆发为呕冷即寒痰凝结呕出涎沫热即津液消烁独其气逆故干呕不巳施治者不可不察
　　竹茹汤　治胃气虚热干呕不止
　　竹茹　半夏　甘草【五钱】人参　芦根【一两】前胡　葛根【三分】
　　姜水煎五钱服
　　芦根汤　治心脾虚热干呕烦热不下食
　　芦根【二两】人参　赤茯　竹茹【一两】甘草【五钱】
　　水煎五钱入小麦一撮姜一分温服日二
　　枇杷叶汤　治干呕烦渴不止
　　枇杷叶【去毛蜜炙】麦冬　人参　葛根【三分】白茯【五钱】甘草【炙一分】
　　姜水煎三钱服
　　人参煮散　治胃气虚冷干呕不止
　　人参【一两】白术　白芍【三分】杏仁　陈皮　枳殻　髙良姜　甘草　干姜【五钱】
　　姜枣水煎三钱稍热服相继三服以热稀粥投之以助药力汗出乃差
　　白木饮　治邪热虽退胃中不和干呕不己甚则吐逆白术　芦根　紫朴【一两】枇杷叶【去毛炙五钱】
　　姜水煎三钱空心温服日二
　　伤寒呕哕
　　论曰伤寒呕哕者病在足阳明胃经也足阳明之脉厥而上行令人气逆气逆故呕哕仲景云呕多虽有阳明症慎不可下葢为此也又伤寒呕哕有因热壅胸中邪气之髙所致有因吐下后虚热在内及饮水停积所致症既不同治亦有异不可不察
　　半夏汤　治胃气逆冷食巳呕哕即欲吐
　　半夏　白茯【一两】人参　枳殻【五钱】白术【炒两半】
　　姜水煎三钱温服日三服
　　人参汤　治服冷药过多胃寒呕哕不下食
　　人参　白术　附子　白茯　陈皮【一两】桂心干姜【五钱】丁香【一分】
　　姜水粳米煎五钱服
　　藿香人参汤　治呕哕不止胸满烦闷
　　藿香【三分】人参【一两】甘草　陈皮【五钱】
　　姜水煎三钱服日二
　　通正散　治哕逆呕吐虚气妄行
　　丁香　干柿蒂【一两】莲肉【五十枚】
　　共末酒下二钱
　　四逆加姜汤　治少阴症呕哕
　　甘草【炙一两】附子　生姜【切焙两半】干姜【三分】
　　水煎五钱温服
　　伤寒心悸
　　论曰伤寒心下悸者谓悸动不定也伤寒饮水过多水停心下肾气乘心则心虚气弱故为之悸动皆由发汗后又下之津液燥少若内生虚热热则饮水水气停积故必振寒而心下悸也
　　茯苓甘草汤　治伤寒厥心下悸先治其水服此汤却治其厥不尔水渍入胃必作利
　　赤茯　甘草　桂心【一两】
　　姜枣水煎五钱温服日二
　　桂枝甘草汤　治发汗过多其人乂手自冐心心下悸欲按者
　　桂枝【四两】甘草【三两】
　　水煎五钱温服日二
　　甘草汤　治脉结心悸
　　甘草　麦冬【一两】生地【四两】人参　桂心【五钱】麻仁【一合】
　　姜枣酒水煎五钱去滓入阿胶一片令洋尽温服日二
　　桂枝汤　治水在心下心悸动欲得人按
　　桂枝【二两】赤茯【两半】白术【一两】甘草　陈皮【去白炒五钱】
　　生姜水煎五钱空心温服日二
　　伤寒痞满
　　论曰伤寒病发于阴医悮下之邪气入里胃中虚客气上逆心下满不痛按之不坚此为痞也法宜防心唯表未解者未可攻之当先解表然后攻痞若表解而里未和或防心而痞不解其人口燥烦喝皆随症处治其冐而经脉动惕者久则成痿若表里俱虚之人有气痞阴阳气并竭无阳则阴独复加火针因胸烦面青黄肤膶者难治其脉微浮而气上冲咽喉不能息者非痞乃有寒在胸中故也治属吐法
　　半夏防心汤　治心下痞但满不痛者
　　半夏【一两】干姜　人参【二两】片芩　川连　甘草【五钱】
　　大枣水煎五钱食后服日二
　　大黄黄连防心汤　治伤寒大下之后复发汗心下痞恶寒者表未解也不可攻痞当先解表表解乃攻痞解表宜桂枝汤攻痞宜此汤
　　大黄【二两】川连【一两】
　　以麻黄沸汤渍三钱须防绞取汁温服　一方有片芩【一两】
　　防心汤　治伤寒汗解后胃中不和心下痞硬噫食殠脇下有水气腹中雷鸣下利
　　人参　甘草【三分】川连　干姜【一两】片芩【一两】半夏【姜汁炒二两半】
　　姜枣水煎四钱空心温服晚又服
　　甘草防心汤　治伤寒中风医反下之其人下利日数十行完谷不化腹中雷鸣心下痞硬而满干呕心烦不得安医见心下痞谓病不尽复下之其痞益甚此非结热但以胃中虚客气上逆故使硬也
　　炙甘草【四两】片芩　干姜【三两】半夏【姜汁炒二两半】川连【一两】
　　水煎四钱大枣二枚温服
　　旋复代赭汤　治发汗若吐下后心下痞硬噫气不除旋复花【三两】代赭石【一两】人参　半夏　甘草【炙二两】
　　姜枣水煎四钱温服日二
　　苏橘汤　治胸中痞满心腹气滞不思饮食
　　紫苏叶　大腹皮　旋复花【一两】陈皮【二两】赤茯【两半】半夏【五钱】
　　姜枣水煎五钱温服
　　异效丸　治五六日大下后心中痞满气息喘逆欲絶人参　白术　甘草　枳殻　赤茯　括搂　陈皮【炒】木香【五钱】干姜【三分】
　　共末蜜丸桐子大空心米饮下二十丸至晚再加至三十丸
　　草豆防汤　治伤寒汗后胃气不和心下结痞噫气食殠脇下虚满虚鸣下利
　　草防　陈皮　枳殻【五钱】人参　半夏　甘草　干姜【三分】
　　姜枣水煎五钱温服日二
　　伤寒霍乱
　　论曰呕吐而利病名霍乱此由邪气在中焦使阴阳二气不能升降则心腹绞痛而作吐利其先心痛则先吐腹后痛则先利心腹俱痛则吐利并作古人以其病暴挥霍之间便致撩乱故名霍乱伤寒霍乱亦由中焦阴阳不和所致故其状有热而渴者有寒而不渴者有发热恶寒汗出厥逆者有病势已而身体疼痛不休者不可槩以一法治
　　理中汤　治霍乱吐利寒多不喜饮水
　　人参　白术　甘草　干姜【二两】
　　共末蜜丸弹子大沸汤化一丸温服日三夜二
　　五苓散　治霍乱头痛发热多欲饮水
　　猪苓　白术【三分】桂心【五钱】赤茯　泽防【一两】
　　共末温水空心下二钱日二
　　芦根人参汤　治霍乱心烦干呕
　　芦根【二两】人参　麦冬　赤茯【一两】　枇杷叶【去毛炙一分】
　　水煎五钱入薤白三寸温服日三
　　藿香汤　治霍乱转筋呕吐不止
　　藿香　人参　附子　木　桂心　川归【二两】
　　生姜水煎三钱温服日二
　　吴茱茰汤　治霍乱吐利腹胀转筋手足冷饮食不消吴茱茰　紫朴【一两】桂心　丁香　木　甘草藿香【五钱】人参【三分】
　　姜水煎三钱服日二
　　白术汤　治霍乱吐利转筋
　　白术　陈皮【一两】木【二两】
　　姜水煎三钱温服日二
　　伤寒小便不通
　　论曰伤寒小便不通者或因发汗过多津液虚少胃中干燥或小肠有伏热气道不宣皆令小便不通也方论云胃中干则无小便慎不可利葢言汗后亡津液也若下焦有热而小便不利又当随症利之
　　赤茯木通汤　治下焦有热小便不通
　　赤茯　木通　滑石　车前子【一两】
　　水煎五钱温服日二
　　猪苓汤　治脉浮发热渴欲饮水小便不利
　　猪苓　赤茯　滑石　泽防【一两】
　　水煎五钱去渣入阿胶末一钱再沸温服日二
　　五苓散　治伤寒汗后小便不利微热消渴
　　猪苓　赤茯　白术【三两】桂心【五钱】泽防【一两】
　　共末水下三钱
　　鸡苏汤　治小腹急痛小便不利
　　鸡苏【一把】木通　滑石　杏仁【去皮尖炒】冬葵子　石韦【去毛一两】生地【二两】
　　水煎五钱温服
　　伤寒大便不通
　　论曰伤寒大便不通者胃腑实也因太阳病若汗若下若利小便亡其津液胃中干燥因转属阳明不更衣内实大便难此阳明症也当下之然有阳明症不可下者当问其小便日几行若本小便日三四行今日再行故知大便不久出为小便数少津液当还胃中故知不久当大便如此则伤寒呕多虽有阳明症不可下明矣凡胃中有燥屎常以汤水和之汤入腹中转失气者此所谓有结燥下之无害若不转失气者此但初硬后必溏不可下下之则胀满不能食也
　　小承气汤　治阳明病潮热若不大便六七日恐有燥屎欲知之法少与小承气汤汤入腹中若转失气者有燥屎也乃可攻之若不转失气者但初头硬后必溏不可攻攻之必腹胀不能食也欲饮水者与水则哕其后发热者必大便硬而少也以小承气和之
　　大黄【酒洗四两】紫朴【姜汁炒二两】枳实【三枚炒】
　　水煎五钱温服当更衣不尔者再服更衣者勿服服后若不转失气者不可攻
　　大承气汤　治伤寒病不大便五六日绕脐痛烦躁发作有时此为有燥屎宜此汤
　　大黄【酒洗四两】紫朴【姜炒八两】枳实【炒五枚】
　　水煎五钱去渣入芒硝一钱数沸温服仲景云少阴病症六七日不大便者此汤主之
　　麻仁丸　治伤寒跌阳脉浮而濇浮则胃气强涩则小便数浮涩相大便则硬其脾为约
　　麻仁【半升】白芍【炒二两】紫朴【姜汁炒】枳实【炒一两三分】杏仁【炒二合】大黄【炒四两】
　　共末蜜丸桐子大饮下十丸日三
　　蜜胆导　治大便秘涩服药不通
　　白蜜【三合】雄猪胆【一枚】腻粉【研半分】
　　先将蜜入铜器中微火慢熬二十沸入胆汁将枇子不住手搅慢煎成膏入腻粉和丸如枣核大以薄绵包内下部中未通再用
　　伤寒下利
　　论曰伤寒下利者其种固多端然皆由表实里虚寒热湿气乘虚客于肠胃之间故肠胃随其所伤而下若伤寒则下青白伤热则下黄赤寒热相杂则赤白俱下若兼以湿毒则又下脓血如鱼脑如烂肉也其不同有下利而脉虚者有下利而脉实者有湿毒胜而腹痛者有热气盛而烦渴者有津液滞而肠垢者有屎燥结聚而妄言谵语者其要在审别虚实以治之
　　白头翁汤　治伤寒下利饮水者内有热也及热利后重
　　白头翁【五钱】川连　川栢　秦皮【三分】
　　水煎五钱空心服日二
　　桃花汤　治伤寒小阴病二三日至四五日腹痛小便不利下利不止及便脓血
　　赤石脂【四两一半研一半不用研】糯米【二合半】干姜【一分】
　　水一升煮姜米并不研石脂米熟用汁一小钟入石脂末一钱再沸温服日三
　　四逆汤　治自利不渴者属太阴以其臓有寒故也当温之
　　炙甘草【一两】附子【五钱】干姜【炒三分】
　　水煎五钱温服　又治伤寒后下利清谷不止身疼痛急当救里
　　犀角汤　治热毒不解日晡庄热腹痛纯下鲜血犀角　片芩　川连　茜根　地榆【一两】山枝【五钱】
　　水煎五钱入薤白五寸温服
　　黄栢汤　治下痢脓血
　　川栢　阿胶【五钱】川连【一两】山枝【一分】
　　水煎三钱食前服日二
　　龙骨丸　治脏腑虚冷下白脓腹痛
　　龙骨　干姜　附子【一两】
　　共末醋糊丸桐子大米饮下三十丸日二
　　竹茹汤　治利下血不止
　　竹茹　白芍　子芩【五钱】木通【三钱】升麻　黒木耳【烧灰】
　　水煎三钱去滓入生地汁一合温服
　　伤寒阴毒
　　论曰阴气独盛阳气暴衰阳为阴所胜内外皆阴故成阴毒伤寒有初得病便成阴毒者有服药经五六日不差变成阴毒者以病本属阴因服寒药过多或脏腑内外受寒阴气转盛阳气不复所致其侯四肢逆冷脐复筑痛身如被击呕吐下利其脉微细而疾
　　阴毒甘草汤　治伤寒初病一二日便结成阴毒或服药后自变成阴毒身重背强腹中绞痛咽喉不利毒气攻心心下坚强短气不得息呕逆唇青面黒四肢厥冷其脉沉细身如被杖五六日可治至七日不可治甘草升麻桂心川归【五钱】川椒雄黄【一分】鼈甲【炙两半】
　　水煎五钱温服日二
　　气壅喘闷方　治阴毒手足厥冷或生斑防
　　附子【二枚火烧黒色出火毒】
　　为末用沉香磨水米饮下二钱
　　正阳汤　治伤寒阴毒唇青面黒张口出气心下硬身不热额上出汗烦渴不止舌黒多睡四肢逆冷
　　附子　甘草　干姜【一两】皂荚【一枚去皮子炙黄】麝香【一钱研】
　　共末水煎二钱稍热服
　　正阳丹　治阴毒手足厥冷脉沉细面目青
　　硫黄　硝石　太阴精石【一两】
　　同研入瓶内盐泥封固阴干火煆赤细研酒煮糊丸桐子大酒下二十丸
　　附子囘阳散　治伤寒阴毒面青唇黒四肢逆冷脐腹痛身体如冰并一切卒暴冷气
　　附子【二枚】
　　为末用生姜自然汁半钟冷酒拌匀下三钱更以冷酒送下相次再服良乆脐下如火徧身和暖为度
　　伤寒阳毒
　　论曰阳气独盛阴气暴衰阴为阳所胜内外皆阳故名为阳毒伤寒有得病便成阳毒者有服药经五六日不差变成阳毒者葢以病本属阳或以大劫发其汗或因炙阳气转盛阴气内消所致其面赤发躁狂走妄言或发斑如锦绞或咽喉疼痛或涕吐脓血或下痢黄赤其脉洪实滑促是其证也
　　升麻汤　治伤寒一二日便成阳毒或服药吐下后变成阳毒腰背疼痛烦闷不安面赤狂言或见鬼神或下痢脉浮大数面赤斑纹如锦咽喉痛吐脓血五日可治七日不可治
　　升麻　犀角　射干　人参　片芩　甘草【一两】
　　水煎五钱温服少顷又服取汗未汗再服
　　枝子汤　治阳毒壮热百节疼痛
　　枝子　赤芍　大青　知母【一两】石膏　片芩　杏仁【炒二两】甘草【五钱】柴胡【两半】
　　姜枣水煎四钱入防百粒服
　　黑奴丸　治伤寒时行热病六七日未得汗脉洪大或面赤目胀身大热烦躁狂言欲走渴甚又五六日以上不解热在胸中口噤不能言心下尚暖灌药下咽即活兼治阳毒及发狂
　　麦奴【山麦未熟时中有不成者上有黑衣勃取下即名麦奴一两】麻黄【去根节三两】大黄【二两】片芩　芒硝　釡底煤　灶突煤　梁上尘【各一两】
　　共末蜜丸弹子大取新汲水化下一丸渴者与冷水尽量饮之须防当寒寒过汗出即差若服药日移五尺不汗再服一丸差即止须微利下此药须病人大渴倍常燥盛者乃可与之不尔不可与
　　大青汤　治阳毒烦躁不解或下利危困
　　大青【二两】犀角　山枝　甘草　川连【五钱】秦芁【一两】
　　水煎五钱入豆百粒薤白七寸空心服
　　犀角汤　治伤寒阳毒初得身大热目赤便黄心闷头痛烦渇不止四肢疼痛语言错乱眠卧多惊
　　犀角【一两】赤茯　陈皮　甘草　麻黄　细辛　茵陈蒿【五钱】人参【三分】
　　姜枣水煎五钱服
　　伤寒发斑
　　论曰伤寒发斑者阳盛故也其病在表或未经发汗或已经发汗未解或吐下后邪热不除毒气内盛因表虚热毒乗虚出于皮肤发为斑疹如锦纹若色赤发在五六日内者可治色黑过七日乃发者难治甚则身体喉舌皆成疮也
　　黄芩汤　治伤寒热病十日内未得汗表里有热遂发斑防时或狂言目色黄心中烦热大便不利
　　片芩　大青　大黄　升麻　朴硝　山枝【一两】茵陈蒿【一两】川连　甘草【五钱】
　　竹叶三七片水煎五钱服
　　石膏汤　治发黑斑
　　石膏【二两研】麻黄　葛根【一两】川连【三分】故鞋【一只去土细切】川椒【炒一分】桂心【五钱】
　　水煎五钱温服取汗
　　伤寒发黄
　　论曰伤寒发黄之状身体尽变黑黄或如橘色是也凡阳明中风太阳中湿皆令人发黄葢由得病无汗小便不利寒湿不散则热结脾胄腠理闭塞瘀热之气与宿谷相抟而郁蒸不能消散故二便结涩不通令人身体面目皆变黄色其病腹满身疼发热若其人小腹满急眼涩疼鼻骨痛两及项强腰背急者是也但得小便快利渐愈仍不用大便多即令人心胀又有急黄者身体黄甚卒然而发心满气喘命在须防故名急黄有初得病便黄者初不知是黄死后方变黄者此病亦因脾胃瘀热本天行时气所作宜细辨之但发热心战者乃是发黄之茵陈蒿汤　治阳明发热汗出此为越热不得发黄也但头汗出小便不利渴饮水浆此为瘀热在里身必发黄下之宜此汤又伤寒七八日身黄如橘皮小便不利腹微满者宜此汤
　　茵陈蒿【六两】栀子【十四枚】大黄【生三两】
　　共为粗末水煎五钱三服后小便当利下如皂荚汁状乃愈
　　麻黄连翘汤　治瘀热在里发黄
　　麻黄【去根节二两】连翘　生姜【焙二两】杏仁【四十枚去皮尖炒】生梓白皮【东引一升】大枣【十二枚】甘草【一两】
　　水煎五钱热服
　　栀子栢皮汤　治伤寒身黄发热
　　栀子【十五枚炒】黄栢【二两】甘草【一两】
　　水煎三钱
　　抵当汤　治伤寒太阳身黄脉沉细小腹鞭小便利者为无血也小便自利其人如狂者血谛证也
　　水蛭【三十枚炒】防虫【三十枚炒】桃仁【十枚炒去皮尖】大黄【三两】
　　水煎三钱服
　　龙胆汤　治发黄烦热皮肉皆黄小便赤不利
　　龙胆　枳殻　山枝　木通　知母　柴胡　地骨皮　白芍　甘草　麦冬　升麻　羚羊角【一两】
　　水煎五钱
　　黄芩汤　治伤寒发黄或先服利药未差宜以内消以折热气片芩　茵陈蒿　升麻　犀角【一两】山枝　柴胡　龙胆草【五钱】水煎五钱入生地汁一合
　　茅根汤　治伤寒发黄通身如金色
　　茅根　山枝　甘草　茵陈蒿　地骨皮【一两】
　　姜水煎五钱入防三七粒热服
　　枝子汤　治伤寒急黄
　　山枝　柴胡　朴硝【另研】茵陈蒿【五钱】
　　水三大钟煎二大钟去渣入硝分三服取利
　　茵陈蒿散　治伤寒时气急黄疼痛
　　茵陈蒿　片芩　枝子　大青【一两】大黄　朴硝【五两】白藓皮　葛根　升麻【两半】
　　共末新汲水下二钱得利差
　　伤寒发豌豆疮
　　论曰伤寒热毒内盛多发疱疮者以病人表虚里实故也里实则毒气不能内消表虚故乗虚发于肌肉而成疮其疮大小形如豌豆其包或白或赤若头作瘭浆戴白脓者其毒则轻若紫黑色作根隠隠在肌肉里者其毒则重甚者周匝徧身五内七窍皆有也
　　参麻汤　治伤寒热病生豌豆疮并疱疮烦闷昏迷参　升麻　干蓝叶【一两】甘草【三分】犀角【镑五钱】
　　水煎五钱入葱白三寸防一撮热服日二
　　豌豆疮四邉赤肿
　　胡荽【一把】生地
　　二味捣取汁空心服盏许
　　犀角汤　治复寒热毒气盛疮如豌豆
　　犀角【二两】麻黄　川连【两半】木香【一两】
　　水煎五钱日二
　　内消散　治伤寒热病欲生豌豆疮毒未出令不成
　　京墨【烧去烟一分】
　　用酒三合磨令顿服
　　紫草汤　治伤寒斑疹豆疮
　　紫草　恶实　荆芥穂【一两】
　　水煎三钱热服日二
　　伤寒发狂
　　论曰重阳者狂谓阳气独盛也伤寒热毒既盛内外皆热则阳愤嗔而发为狂越使人狂走妄言或骂詈不避亲疎或妄见妄闻弃衣而走登髙而歌或数日不食逾垣上屋葢四肢诸阳之本热盛而四肢实是为重阳故所上之处皆非素所能而病乃能也若乃因火为邪而发为惊狂及内有瘀血而外症如狂其为病虽不同然其为阳气有余则一也
　　犀角汤治伤寒十数日头战掉大汗出恍惚狂走眼见鬼神犀角　山枝【五钱】白芍　生地　麦冬　茯神【一两】茵陈蒿【三分】
　　水煎五钱入竹叶二十一片食后服
　　羚羊角汤　治汗后热毒未尽因有所惊狂言欲走羚角　犀角　防风　片芩　升麻　参　茯神【五钱】龙齿　甘草【一两】人参　竹茹　骨皮【三分】
　　水煎五钱
　　抵当汤　治太阴病六七日表症仍在脉微沉反不结胸其人发狂者以热在下焦少腹当满小便自利者下血乃愈所以然者以太阳过经尽而瘀热在里故也水蛭【十枚炒】防虫【十枚去翅足炒】大黄【酒浸炒一两】桃仁【七枚炒】
　　水煎五钱服当下瘀血不下再服
　　绛雪丸　治伤寒发狂眼赤二便血出身如金色兼治六七日狂躁发热
　　硝石【一两】丹砂【一分】
　　研细粟米饭丸弹子大砂糖冷水下一丸服药后便睡移时汗出为效
　　伤寒刚痓
　　论曰伤寒病发汗过多因致痓其状令人摇头发热颈项强急恶寒背反张瘈疭口噤谓之刚痓者特以无汗而反恶寒故也
　　葛根汤　治伤寒太阳病无汗小便反少气上冲胸口噤摇头欲作刚痓
　　葛根【四两】白芍　麻黄【去根节二两】甘草　桂心【二两】
　　姜枣水煎五钱热服取微汗
　　大承气汤　治伤寒刚痓胸满口噤卧不着蓆脚挛急必齘齿
　　大黄【四两】枳实【一两】紫朴【五钱】
　　水煎五钱去渣入芒硝五分二沸服
　　羚角升麻汤　治伤寒刚痓仰目壮热筋脉不舒牙闗急不欲见食
　　羚角　升麻　白鲜皮　龙齿【五钱】木通　百合防风【一分】石膏【一两】
　　水煎五钱入豉百粒葱白五寸
　　小续命汤　治伤寒刚痓无汗恶寒口噤背强
　　麻黄　桂心　甘草【五钱】白芍　白术　人参　川芎　附子　防己　防风【一分半】
　　姜水煎五钱日三夜二
　　伤寒柔痓
　　论曰柔痓之状摇头发热颈项强急腰身反张或瘈疭口噤与刚痓同然谓之柔痓者特以其自汗不恶寒故也痓又谓之痉者葢以痉一类古之时以强直名之桂枝加葛根汤　治伤寒柔痓项背强几几反汗出恶风
　　桂枝【二两】葛根【四两】麻黄　白芍【三两】甘草【二两】
　　姜枣水煎五钱取汗
　　桂术汤　治伤寒柔痓手足厥冷筋急汗不止
　　桂心【一两】白术　人参　附子【三分】甘草　防风　干姜【五钱】
　　水煎五钱日二
　　五味子汤　治柔痓汗出身体强直手足多寒
　　五味【炒一两】木香　附子　槟榔【三两】白术　甘草干姜　桂心【五钱】
　　水煎五钱日二
　　柴胡饮　治柔痓四肢逆冷汗不止腹中痛筋脉急柴胡　赤茯【三分】桂心　良姜【一分】槟榔【煨】五味子【炒五钱】
　　水煎五钱服
　　伤寒壊病
　　论曰伤寒太阳病三日已发汁吐下温针仍不解者多变为壊病又阳病转入少阳已吐下发汁少阳症罢此为壊症知犯何逆以法治之此由伤寒病在诸经络发汁吐下而病症不除又感异气有寒暑燥湿风不同病亦随变故谓之壊病又有伤寒经再受邪热留蓄臓腑病多变者及伤寒解后虚羸少气余症未除者皆谓之壊病
　　知母麻黄汤　治伤寒壊病差后或十日二十日终不惺惺精神昏语言乱又无寒热医作鬼祟或作风病多端治药弗效或朝夕潮热颊赤或似疟由发汗未尽余毒在心包络间所致
　　知母【两半】白芍　麻黄　甘草　片芩　桂心【五钱署月减半】
　　水煎五钱半日内可相次三服取汗末汗再服若心烦不眠欲饮水者稍稍与之令胃中和即愈
　　黑奴丸　治壊病头与骨肉俱疼狂言妄语医所不治麻黄　片芩　甘草　芒硝　灶突墨【一两】防【炒一合】
　　共末蜜丸弹子大新汲水下一丸【考此丸与阳毒黑奴丸不同】
　　麦冬汤　治伤寒壊病经乆不差潮热不退身体沉重昏愦烦闷
　　麦冬　赤茯　甘草　鼈甲【醋炙一两】
　　水煎三钱入乌梅肉一枚小麦五十粒温服日二
　　伤寒狐惑
　　论曰狐惑之病初得状似伤寒或因伤寒而变皆虫症也虫蚀其喉为狐使人声嗄虫蚀其下部为惑使人咽干其皆黙黙欲眠不得卧起居不得安恶饮食面目乍赤乍白乍黑是也由伤寒病腹内热饮食少肠胃空虚而虫为之不安故随食上下部而病名狐惑也赤小豆当归散　治伤寒变成狐惑脉数无热微烦黙黙欲卧汗出得之三四日眼赤得之七八日目四眦黑能食者脓已成也
　　赤小豆【一升浸洗】川归【一两】
　　共末水煎三钱温服日二
　　黄芩汤　治伤寒不发汗变成狐惑脉数无热微烦二目赤但欲眠睡咽干不能食
　　片芩　射干【一两】甘草　竹茹　知母　前胡【五钱】川连【炒三分】
　　水煎五钱日二
　　黄连犀角汤　治病后疮出下部
　　川连【五钱】犀角【一两】木香【一分】鸟梅【七枚】
　　水煎三钱日二
　　木通汤　治伤寒阴阳不和变成狐惑目如鸠赤面色斑纹如锦
　　木通【一两】甘草　桂心　细辛【五钱】吴茱莄【洗炒三两】
　　姜枣水煎五钱葱白五寸
　　雄黄导气汤　治伤寒狐惑下部疮
　　雄黄【研】青葙子　川连　苦参【五钱】桃仁【炒一分】
　　共末生艾汁和如枣大绵裹导下部扁蓄汁更好冬月无艾蓄用根
　　撩膈汤　治伤寒狐惑病在上焦
　　苦参【一两】甘草【五钱】
　　作一服水煎五更服良乆即吐
　　薫洗四皮汤　治狐惑攻下部肛内生疮
　　槐白皮　桺白皮　桑白皮　桃白皮【二两】
　　水煎四两薫洗下部
　　槟榔丸　治未汗变狐惑毒蚀肛门痒不止下脓血
　　槟榔　丹砂【五钱】麝香【一钱】杏仁【四十九枚炒】
　　共末用饴糖和如枣核大先用椿根槐白皮各二两水煎洗肛门将药内之
　　雄黄薫方　治狐惑虫食下部肛外如痛痒不止
　　雄黄【研五钱】
　　用瓶一个口稍大者入灰半瓶灰上放火将黄末烧之出坐瓶口上薫之良
　　伤寒百合
　　论曰伤寒百合者谓百脉一宗悉致其病也其状欲食复不能食常黙黙欲得卧又不能卧欲出行又不能行食欲有时美亦有时不美如有寒又如无寒如有热又如无热口苦小便赤黄得药则吐利者是也此由伤寒及大病后脏腑俱虚荣卫耗弱不能平复变成斯病然以百脉一宗悉致其病又无复经络故其病症变异治之各随其症
　　百合鸡子汤　治伤寒病吐之后
　　百合【七枚】鸡子黄【一枚】
　　水渍合一宿更水煎去渣入子黄搅服
　　百合知母汤　治伤寒已经汗后
　　百合【七枚】知母【一两】
　　水浸百合一宿更水煎分二服
　　百合滑石散　治伤寒变发热
　　百合【一两】滑石【两半】
　　共末空心饮下二钱日二
　　百合地黄汤　治伤寒不经汗吐下后病形如初
　　百合【七枚】生地黄汁【一钟】
　　水煮百合取汁和生地汁温服中病勿更服大便当如漆
　　百合半夏汤　治伤寒病不差不思食欲成劳
　　百合【二两】半夏　人参　赤茯　川连【炒】知母【一两】生地【两半】
　　姜水煎五钱日二
　　百合紫苑汤　治伤寒病似劳形状如疟
　　百合【二两】紫苑　柴胡　杏仁　白茯　半夏　甘草
　　姜水煎五钱日二
　　伤寒阴阳易
　　论曰凡伤寒大病后气血未复若房事太早不特令病人劳复因尔染易男病传女女病男由转易然故名阴阳易其状身体重少气热上冲胸头重不能举目昧四肢拘急若小腹急痛力弱着牀不能转侧举动凴人不急治则死或经嵗月渐至羸困亦死
　　枳实汤　治伤寒劳复阴阳易
　　枳实　山枝【一分】防【炒二合】雄鼠粪【十七粒炒】
　　水煎二服未效又服
　　烧裩散　治伤寒阴阳易身肿气少小腹急阴中拘挛热上冲胸头重不欲举眼目生花胫拘急
　　女人中裩【取对阴户者水洗烧灰研末女人病取男人者】
　　水服方寸匕日三服小便利阴头肿愈
　　立效汤　治阴阳易身重小腹里急阴头微肿
　　韭白【一把】雄鼠粪【二十七枚炒】
　　水煎一日服汗出愈
　　萎蕤汤　治阴阳易气冲心胸头重不举
　　萎蕤【一两】木香　桂心【三分】荆芥穂【五钱】雄鼠粪【二十七枚炒】
　　水煎五钱温服日二
　　二灰散　治伤寒阴阳易
　　手足指甲【二十大片男病用女女病用男】裩裆布【水洗一片男病用女女病用男】
　　烧灰研末分三服酒下
　　犀角汤　治病未平复阴阳易壮热头痛鼻出血犀角　竹茹　丹参　葛根【一两】石羔【三两】
　　水煎五钱日二
　　伤寒衂血
　　论曰伤寒衂血者由热气蕴甚血溢妄行葢心生血肝藏之肺主气鼻则通之心肝为热邪所伤则血随气妄行所以从鼻出也人谓阳盛则衂者葢阳盛则热盛热盛则宜衂葢伤寒太阳症衂血乃解谓是故也至于阴病则不宜衂葢阴症自无热安得而衂故少阴病但厥无汗强发之必动其血或从口鼻耳目出者是谓下厥上竭为难治
　　茅花汤　治伤寒衂血不止
　　茅花
　　水煎浓汁温服如无花以根代之
　　黄连散　治热病鼻衂不止或兼吐血
　　川连　竹茹　伏龙肝【三分】片芩【一两】山枝　甘草【炙五钱】
　　姜枣水煎五钱入生地汁半合乱髪灰五分一沸食后服
　　阿胶汤　治衂不止此阳毒攻肺
　　阿胶　片芩【一分】葱白【五寸】熟艾【五钱】防【四十九粒炒】
　　作二服水煎温服入生地汁一合
　　刺蓟汤　治伤寒衂血吐血心中坚硬一身疼痛四肢烦闷
　　刺蓟　麦冬　生地【一两】竹茹　紫苏　白茯苓【五钱】
　　姜枣水煎五钱服
　　黄土汤　治衂血去五脏热毒
　　黄土【灶中者】白芍　川归　片芩　甘草　川芎【三分】生地【两半】桂心【一分】竹茹【五钱】
　　水煎五钱服
　　髪灰散　血衂不止
　　髪灰　麝香
　　同研极细新汲水下一钱又吹鼻中少许
　　四生饮　治衂血心胸烦闷
　　生地【汁三合】生藕【汁二合】生姜【汁半合】白药子【一分】生刺蓟【汁一合】
　　五共微温分二服
　　升麻汤　治衂血不止头痛壮热
　　升麻　紫苏　白芍【一两】青蒿　犀角　芒硝【三分】
　　水煎三钱入生地汁一合
　　生地汁饮　治时疾壮热头疼血衂不止
　　生地【汁】生藕【汁】生姜【汁】白生蜜【各二合】
　　和匀分三服微煎食后卧服
　　伤寒吐血
　　论曰伤寒吐血者热在阳经邪盛于表应汗而不汗热毒入深结于五脏遂成瘀热薫蒸于上焦血随气妄行并入胸中胃得血则满闷气逆故尔吐血也
　　麦冬汤　治伤寒头疼手足烦热吐血不止
　　麦冬【两半】生地　片芩　甘草　呉蓝　茅根　荠苨【一两】
　　水煎五钱入豆百粒
　　黄连汤　治吐血不止由心肺积热血得热即妄行川连【炒两半】荷叶【微炒一两】熟艾叶【微炒五钱】侧栢叶【微炙三分】
　　水煎五钱入生地汁一合温服
　　紫河车散　治吐血烦躁
　　紫河车【瓦上炙三分】朴硝　甘草【五钱】蛤粉【一分】
　　共末新汲水和沙糖下二钱日二夜一
　　蜜汁方　治伤寒病后余毒不解心脏热极吐血不止生藕汁　生地黄　恶实根汁　刺蓟根汁【各二合】生白蜜【一合】
　　和匀频频温服一二合
　　伤寒瘀血
　　论曰伤寒病在表当汗不邪邪无从出热结在里皆成瘀血然太阳病不解热结膀胱其人如狂者少腹硬满小便自利下血乃愈又阳明病其人喜忘者本有瘀血大便虽硬反易其色必黑或赤病人腹不满反自言其满者亦为瘀血在里皆宜下之待瘀血得下即愈诊其脉沉结者亦瘀血病也
　　抵当汤　治伤寒阳明症喜忘者必有蓄血所以然者本有瘀血故令善忘大便虽硬反易其色必黑
　　水蛭【三十枚炒】防虫【三十枚去翅足炒】桃仁【二十一枚去皮尖炒】大黄【炒一两】
　　水煎五钱空心服不下更服
　　桃仁承气汤　治太阳病不解热结膀胱其人如狂血自下者愈其外不解者尚未可攻当先解其外外已解但少腹急结者乃可攻之
　　桃仁【十二枚炒】大黄【一两】桂枝　甘草　芒硝【五钱】
　　水煎五钱去渣入硝再沸分三服
　　芍药地黄汤　治伤寒病温应发汗而不发内有蓄血衂血吐血不尽面色黄大便黑
　　白芍【三分】地黄　丹皮【二两】犀角【一两】
　　水煎三钱入生地汁三合再沸服日二如发狂加黄芩一两
　　伤寒口舌生疮
　　论曰伤寒口舌生疮此脾经受热薫于口舌又或因冬时发汗吐利后重亡津液表里俱虚热势不已毒气攻于于上焦致口中糜烂生疮
　　升麻汤　治口舌疮赤烂
　　升麻【一两】麦冬【三分】丹皮　甘草【五钱】
　　水煎五钱入竹叶二十一片大枣二枚温服日二
　　苦酒汤　治少阴病咽中生疮语声不出
　　半夏【十四枚】鸡子【一枚去黄留白入苦酒于蛋中】
　　又以半夏入苦酒内以鸡殻放剪刀环中安火上煮二沸少少含咽
　　羚羊角汤　治病后余热上冲口舌生疮
　　羚角　射干　麦冬【三两】白芍　木通　芦根【三两】升痳【两半】
　　水煎五钱食后服
　　伤寒舌肿胀
　　论曰伤寒舌肿胀者病在三阴也太阴之脉连舌本散舌下少阴之脉循喉咙挟舌本厥阴之脉循喉咙之后又手少阴心经其气通于舌凡此经络为风热所乗随脉至舌热气留于血血气壅涩故令舌肿胀胗其脉数急者是其也
　　升麻汤　治热病喉咙闭寒连舌根肿痛热气聚于胸中
　　升麻　麦冬　石膏【一两】竹茹　木通　黄栢【五钱】朴硝【二两】参　前胡【三分】
　　水煎五钱服
　　犀角汤　治脾肺虚热毒气壅塞喉咽连舌根肿痛犀角　川归　白芷【一两】升麻　甘草　杏仁　射干【五钱】
　　水煎五钱日二
　　治心脾热舌肿痛
　　生地汁【半斤】生白蜜【八两】
　　慢火煎稠含化半匙日二三
　　伤寒咽喉痛
　　论曰伤寒咽喉痛者少阴受邪邪毒壅遏于上焦微则咽喉痛甚则痛而生疮又伤寒过经邪热内盛薫于上焦亦令人咽喉痛各随症治
　　甘草汤　治伤寒少阴二三日咽痛
　　炙甘草【二两】
　　水煎空心分作四服
　　桔梗汤　前服甘草汤不差者服之
　　桔梗【炒五钱】炙甘草【一两】
　　水煎分二服
　　苦酒汤　治少阴咽痛生疮不能言语声不出
　　半夏【十四枚洗七次】鸡子【一枚】
　　将鸡子去黄用白和苦酒半夏复入蛋中安火上令三四沸少少咽之不差再服
　　半夏汤　治少阴咽中痛
　　半夏　桂心　甘草【一两】
　　水煎放冷少少咽之
　　地黄煎　治时气肺热咳咽痛
　　地黄汁【半斤】白芍　参　升麻　贝母【三分】麦冬柴胡　竹叶【一两】白蜜【五两】
　　水五大钟煎去渣入蜜汁慢煎日三
　　伤寒毒攻手足
　　论曰伤寒毒攻手足者热胜则肿也热毒之气客于腑脏邪结在里循经而出注于四肢故令人手足烦热赤肿疼痛也
　　连翘汤　治毒气攻手足肿满疼痛心神烦闷
　　连翘　麦冬　犀角　片芩　枳殻　川归【一两】大黄【炒】木香　防风　羗活　恶实【五钱】射香【一钱】
　　共末水煎服
　　又方　治毒气攻手足虚肿疼痛欲死
　　苍耳子【五把】
　　捣烂绞取汁渍洗手足
　　鉊丹膏　治毒气攻冲手足虚肿
　　鉊丹【五两飞过】明松香　乳香【炙去油】黄蜡【一两】麝香【一分叧研】
　　先将松香炼化次入黄蜡化去渣入铅丹乳末慢煎成膏入麝香搅匀冷用绢摊贴肿处凡一切肿毒并宜贴此膏
　　伤寒后夹劳
　　论曰伤寒差后复夹劳者由病人先有风疹因汗下之后荣卫虚弱气不充足形体羸瘦时有盗汗寒热不常喘痰唾鼻中臭气饮食不消肢体痠痛面黄颊赤不即治之则致危殆
　　人参汤　治夹劳骨节疼痛浑身壮热气力虚乏人参　白茯　白术　白芍　桔梗　大茴香紫苑【一两】柴胡　陈皮　苍术　羗活【二两】甘草【两半】秦芁【三分】
　　共粗末姜枣水煎二钱不拘时温服
　　黄芪鼈甲汤　治伤寒病差后夹劳形体羸或寒或热病如疟状四肢烦疼等症
　　鼈甲　黄茋【一两】白术　甘草　陈皮【三分】知母　桑白皮【五钱】
　　葱白姜水煎五钱食后服
　　柴胡汤　治夹劳五心烦热背痠痛手足无力不能饮食
　　柴胡　黄芪　鼈甲　赤茯【一两】秦芁　枳殻【去白炒】地骨皮　片芩　葛根【五钱】人参　甘草【三分】
　　姜水煎三钱服
　　人参鼈甲汤　治伤寒差后夹劳寒热往来进退不时头疼体痛口苦咽干不思饮食
　　人参　鼈甲　附子　柴胡【一两】白芍　知母　乌梅肉【炒】五味　桃仁【炒】桂心　陈皮　羗活　秦芁　川归【五钱】
　　姜水煎三钱温服
　　伤寒后劳复
　　论曰内经谓热病少愈食肉则复多食则遗此其禁也葢伤寒病新差后脾胃尚虚气血尢弱谷气未复津液未通若将养失宜辄嗜肉食则脾虚不能消释或因劳形于事皆令邪热乗虚还入经络复成大病故名劳复当随其症或表或里依法治之
　　知母汤　治新差后劳动用力或饥食过伤劳复知母　鼈甲　柴胡【两半】麻黄　葛根【三分】雄鼠粪【炒焦五七枚】
　　水煎五钱入豆百粒葱白五寸食后温服吃葱粥取汗
　　石膏黄芩散　治食肉劳复如初壮热头痛心烦欲吐小便赤黄
　　石膏【一两】片芩　山枝　人参　川连　知母　葛根【五钱】
　　共末葱白竹叶汤下二钱空心服日二以差为度
　　知母汤　治劳复小腹硬卵缩疼痛欲死
　　知母　柴胡　麦冬　甘草【半分】葱白【三茎】
　　水浸一宿煎至小半入童便二盏防心半合再煎五六沸入地黄汁二合更煎微沸空心顿服微利即差
　　伤寒后骨节烦疼
　　论曰伤寒后骨节烦疼者由津液不足血脉皆虚余毒客于经络荣卫涩滞于骨节之间故今骨节烦疼诊三部脉细而迟涩者乃其也
　　柴胡饮　治伤寒病后骨节疼痛咳不能食口舌干燥乍寒乍热唇口生疮
　　柴胡　升麻　人参　白芍　茯神　百合　地骨皮　片芩　麦冬　犀角【五钱】鼈甲　石膏【一两】甘草【一分】
　　水煎五钱入竹叶生姜食后服日二
　　百合汤　治差后四肢烦热骨节疼痛
　　百合　知母　鼈甲　柴胡　葛根　桑白皮【一两】
　　水煎五钱入生地汁一合食后服日食
　　羗活汤　治伤寒病差后下焦风虚骨髓痠痛腰脚顽痹不仁不能乆立日渐消瘦
　　活　防风　丹参　白芍　枣仁　牛膝　五加皮　参　木通　川归　槟榔　麻黄　独活【五钱】黄茋　桂心【三分】
　　姜水煎五钱空心服日二
　　伤寒后虚烦
　　论曰伤寒病后烦躁者有虚烦有谷烦阳气偏多谓之虚烦病差后食谷太早新虚不胜谷气胃内蒸热谓之谷烦若阴阳和调则虚烦自己损其谷食则谷烦者差竹叶汤　治伤寒后虚烦状似伤寒病但身不疼痛不恶寒内外皆不可攻者
　　淡叶叶【半把】石膏【四两】人参　甘草【五钱】麦冬【二两】半夏【姜汁制三分】
　　生姜水煎三钱入粳米百余粒温服
　　栀子防汤　治伤寒汗后虚烦不得眠剧者必反覆颠倒心中懊憹　又治伤寒发汗若下之虚烦心中窒痛又治下利后更烦按之心下软为虚烦
　　山栀【十四枚去皮炒】防【四合】
　　水煎三钱不拘时服日二
　　五苓散　治伤寒中风发热六七日不解心烦躁闷有表里症具渴欲饮水水入内即吐名曰水逆
　　猪苓　赤茯　白术【三分】桂心【五钱】泽防【一两】
　　共末汤下二钱
　　猪苓汤　治少阴病下利六七日咳而渴呕而烦不得眠
　　猪苓　赤茯　阿胶　滑石　泽泻【一两】
　　水煎三钱温服
　　麦冬汤　治伤寒病后余热不解或寒或热四肢瘦弱虚乏饮食不入胸中烦满闷虚躁等症
　　麦冬　赤茯　人参　白术　黄茋　陈皮　地骨皮【一两】甘草　桂心【五钱】
　　水煎三钱温服
　　六神汤　治病后虚烦不安
　　人参　黄茋　白茯　山药　百合　防风【二两】
　　姜枣水煎五钱不拘时服日二
　　伤寒后盗汗
　　论曰汗者心之液伤寒差后眠寝有汗者由心气偏虚荣卫不足腠疎表弱因寝寐之间汗出故名盗汗乆不已日渐羸瘐肢体痿弱
　　人参汤　治伤寒病后体气虚弱夜卧汗出不止头旋恶心日渐羸瘐不思饮食
　　人参　半夏　黄茋　麻黄根【一两】牡蛎【火煆章便淬三次二两】防风【三两】
　　生姜水煎五钱温服
　　杜仲汤　治病后虚弱夜多盗汗
　　杜仲【二两】人参　甘草【三分】白术　黄芪　白茯　白芍【炒】苁蓉【一两】牡蛎　麻黄根【两半】
　　水煎五钱温服
　　白木散　治盗汗不止
　　白术【二两陈壁土炒】
　　为末菖蒲汤下二钱不计时服
　　粉汗方　治病后盗汗腠理开疎
　　牡蛎【烧红童便淬八两】麻黄根【水洗焙一两】
　　共末寝寐中有汗使人之
　　伤寒后惊悸
　　论曰伤寒后心气不足风邪乗之则令人精神不宁恍愡惊悸由于忧忍思虑致心气虚邪气内乗故神气不得泰定而生惊悸也
　　前胡汤　治伏热在心怔忡惊悸
　　前胡　茯神　人参【一两】逺志【两半】丹砂　甘草【一分】
　　姜枣水煎服
　　人参茯神汤　治心虚惊悸恍惚不宁
　　人参　茯神【一两】陈皮【三分】杏仁【去皮尖炒一分】
　　生姜水煎三钱服
　　茯神丸　治心力劳倦四肢羸弱心忪惊悸吸吸短气补虚
　　茯神　麦冬　熟地【一两】人参　丹皮　黄茋【三分】泽泻　甘草　牛膝　桂心【五钱】
　　共末蜜丸桐子大食前酒下二十丸
　　伤寒后失音不语
　　论曰伤寒后失音不语由风寒客于防厌防厌为音声之尸邪气伤之故卒然无音又肺主声而通于气人之五脏有五声皆禀气而通之若邪客于肺则气道不调亦令人语无声音当随其轻重治之
　　杏仁煎　治暴失音语不出
　　杏仁【炒研二两】百合　木通　五味　贝母　紫苑桑白皮【一两】姜汁【五钱】白蜜　沙糖【四两】
　　水五大钟煎六味去渣下杏仁姜汁蜜糖沙糖微煎收如様収贮水煎半匙不拘时服
　　豆竹汤　治失音不语
　　黑豆【半升】青竹【去节如算大四十九茎毎茎长四寸洗净】
　　用水五大碗同豆煮熟为度温服三服
　　羚羊角散　治失音不知人口眼不正舌强
　　羚羊角【一两】麻黄【去根节】石膏【五钱】片芩　防风　麦冬升麻　干葛【三分】
　　水煎五钱温服日二
　　二沥汤　治失音不语
　　竹沥【用绿竹去节火烧取沥】荆沥【同上】梨汁【二合】陈酱汁【半合】
　　各滤过和匀分四服早晩用
　　桂心汤　治邪气伤肺失音不语
　　桂心【二两】石菖蒲【一两】
　　水煎三钱温服取微汗未退再服
　　芥子酒熨方　治肺中风冷失音不语
　　白芥子【五合洗干研】
　　用白酒三钟煮令半熟以布带热包裹令人熨头项周遍冷则易之
　　伤寒后咽喉闭塞不通
　　论曰咽喉闭塞不通者脾肺壅滞风毒蕴积内抟经络上攻咽喉也足太阴之脉上膈夹咽而喉则肺气之所通故脾肺壅热则咽喉闭塞凡伤寒后余毒未尽上攻喉喉故亦令闭塞不通
　　黄苓汤　治咽喉疮痛口疮烦躁头痛毒气上攻黄芩　大青　山枝　甘草【五钱】升麻　麦冬【一两】
　　水煎三钱入竹叶食后服日三
　　升麻汤　同
　　升麻　木通【一两】白芍　射干　羚羊角【五钱】芦根【一握】
　　水煎三钱食后温服
　　葛根汤　治伤寒后咽喉疼痛
　　葛根　竹茹【一两】仓粳米【一合】
　　生姜大枣水煎三钱食后服
　　贴喉膏　治喉痛舌强邪热上攻
　　白蜜【半斤】甘草【二两】猪脂【四两】
　　以脂蜜炼化入甘草煎赤黒色滤去渣收贮频取半匙含化
　　射干煎　治咽喉痛闭塞不通
　　射干【研朱半斤】猪板脂【一斤切】
　　先煎脂化尽下干熬黒色滤过再熬成煎收贮绵裹弹子大含化
　　又方　热病后喉痛闭塞不通毒气上攻肿病
　　黄明胶
　　如掌大一片用水煮软贴颈外差
　　伤寒后变成疟
　　论曰伤寒后变成疟者因病差后外邪未散其脏尚虚因为劳事致二气交争阴胜则振寒阳胜则发热阴阳更胜则往来寒热休作有时也一日再发者得汗必解若伤寒八九日得之热多寒少其人不呕清便自调者欲自愈也或阳明症烦热汗出日晡所发热者脉浮宜解表脉实宜攻里又妇人热入血室发热而更作寒者当详辨之
　　升麻前胡汤　治变成疟寒热躁渇
　　升麻　前胡【两半】白芍　知母【三分】木通　朴硝　乌梅肉　山栀【五钱】甘草【炙一两】
　　生姜大枣水煎五钱去滓入生地汗二合煎二三沸食后服日二
　　黄芩鼈甲汤　治伤寒后变成劳疟乆不差
　　片芩　柴胡　山栀　乌梅肉【炒五钱】鼈甲【醋炙一两】甘草【一分】
　　生姜大枣桺枝尖七枚大防半合药五钱入童便同浸一宿次早五更煎减半去滓入生地汁一合沸服
　　茯苓饮　治寒热不退变成疟
　　赤茯　鼈甲　地骨皮【二两】知母　紫胡【两半】枳殻【去白炒一两】
　　水煎五钱去滓入生地汁一合再沸食后良乆服如人行五六里再服
　　伤寒后脚气
　　论曰伤寒后脚气者縁其人肾经本虚风湿毒气乗虚客入肾肾主腰脚故邪气沉滞则脚弱而痛虽伤寒已差邪热未尽风湿毒气与热相上冲于心肺其状令人心胸烦满上气息急甚者致死胗左尺脉洪而数者脚气也服药后脉沉而缓者愈
　　羚羊角汤　治脚气上冲心膈烦闷
　　羚羊角　白茯【一两】片芩　半夏【姜汁炒】陈皮【去白炒】呉茱茰【洗炒】槟榔【五钱】
　　生姜水煎五钱空心服
　　紫苏木香汤　治脚气冲心心神烦乱呕逆减食脚痠疼
　　紫蘓　白芍　沉香　木通【一两】木香　赤茯【五钱】吴茱茰【洗炒】槟榔　陈皮
　　姜水煎三钱食前服
　　赤小豆汤　治脚肿满气急大便秘涩
　　赤小豆【半合】桑白皮　槟榔【五钱】紫苏【一两】
　　水五钟姜一分煎减半空心分二服
　　吴茱茰散　治脚气心腹妨闷胀痛坐卧不安
　　吴茱茰【洗炒一分】木香　川归　槟榔　郁李仁【炒三分】
　　水煎三钱空心温服日二
　　伤寒后利下脓血
　　论曰伤寒后变成脓血利者因本病差后热毒未散乗虚客于肠胃之间与津液相故下利脓血毒气盛则脏热而痛兼以湿气加之则所下如鱼脑或如烂肉鸡鸭肝之属寒未解阴病下利便脓血者亦湿热相抟故也
　　地榆汤　治热毒不解日晩壮热腹痛下利脓血地榆　川连　片芩　犀角　茜根【一两】山栀【五钱】
　　水煎三钱入薤白二寸不拘时服
　　桃花汤　治伤寒少阴病二三日至四五日腹痛小便不利下利脓血不止
　　赤石脂【四两】干姜【炒一分】糯米【二合半】
　　水煎五钱温三服得愈止
　　黄连汤　治热病差后下利脓血不止
　　川连　阿胶【一两】片芩【三分】栀子【一分】
　　水煎三钱空心服日二
　　赤石脂汤　治下利脓血腹痛不止
　　赤石脂　黒干姜　附子　川归【五钱】白芍【一两】
　　水煎五钱空心温服日二
　　伤寒后慝疮
　　论曰伤寒后疮者因腹中有热其人少食胃中空虚三虫须食或食五脏或食下部隠僻有疮故名疮其齿无色舌上尽白四肢沉重忽忽喜眠甚则唇里有疮其疮在上唇里如粟米心内懊憹痛者此虫食五脏之症若下唇里有疮其人喜眠者此虫食下部之症若肛烂见五脏者故名曰疮
　　桃仁汤　治伤寒后疮
　　桃仁【去皮尖炒】槐角子【炒】熟艾【一两】大枣【十五枚】
　　水煎分三服
　　槐角子丸　治湿虫食下部心中烦懊
　　槐角子【炒】苦参【一两】干漆【炒三分】木香　槟榔【一两】桃仁【去皮尖炒二两】熊胆【五钱】
　　共末蜜丸桐子大空心荆芥汤下二三十丸
　　羚羊角散　治心中烦躁唇口生疮虫食下部
　　羚羊角　黄茋　参　紫胡【三分】草龙胆　升麻【五钱】
　　共末用槐角子汤空心下二钱日二
　　雄黄散　治虫
　　雄黄【醋研一分】川连　苦参　青葙子【两半】桃仁【去皮尖炒研三分】
　　共末空心饮下一钱五分在下部以绵裹少许内之
　　桃皮汤　治虫食下部
　　桃白皮　榧实　槐角子【一两】石榴根皮【五钱】
　　大枣水煎五钱空心温服日二以差为度
　　天行下部疮
　　乌梅肉【五钱捣】独蒜【一枚捣】屋尘【三合研】
　　用苦酒一升于铜噐中共煎可丸即丸如枣核大内下部中少顷易之差
　　伤寒不究心仲景则变证不知杂证不识今总録中变证备载仲景祖方一无遗漏按方疗治神明在人矣本家藏发明仲景伤寒书自郭白云厐安常成无已后约五十余家节庵非仲景衣鉢不与焉行将欹劂伤寒集注公诸宇内则学有渊源方有祖法为医家大宗匠此余之所厚望于来学也
　　康熙辛酉花朝静观居士程林识于维三一斋中
　　辟瘟疫令不相染
　　论曰凡时行瘟疫皆四时不正之气感而病者长少大率相似此病苟不辟多致染宜方术预防
　　败板汤　治辟时行瘟疫令不相染
　　败板【酥炙五钱】山栀　大青　白芍　羚羊角　马牙硝　紫苑　前胡【一两】
　　水煎五钱空心温服日二
　　苍耳子散　宜预先服之辟瘴疫时气
　　苍耳子【午日干三两】
　　为末空心井华水下二钱
　　又方
　　芜青【不拘多少水洗净】
　　捣取汁立春后值庚子日合家大小宜温服一二钟则永除瘟疫之患
　　涂方　辟瘟疫时气
　　雄黄【一两】丹砂　鬼臼　石菖蒲【一两】
　　共末井水调和涂五心及额上鼻中耳门辟瘟甚騐
　　调中丸　治四时疫疠非时之气
　　大黄【炒五两】麻仁【研一两】枳殻【炒】白茯苓　白芍药前胡　片芩【一两】
　　共末蜜丸梧桐子大空心饮下二十丸微利卧服佳













　　圣济总録纂要卷四
<子部,医家类,圣济总录纂要>
　　钦定四库全书
　　圣济总録纂要卷五
　　休宁程林纂
　　疟疾门
　　诸疟统论
　　论曰夏伤于暑秋成痎疟该于夏而作也方夏之时隂居于内暑虽入之势不能动得秋气阳为之动变汗出遇风乃成此疾故名曰痎疟皆生于风蓄作有时其气隂阳上下交争虚实更作隂阳相移也阳并于隂则隂实而阳虚阳明虚则寒栗鼓颔巨阳虚则腰背头项痛三阳俱虚则阴气胜隂气胜则骨寒而痛寒生于内故中外皆寒阳盛则外热阴虚则内热内外皆热则喘而渇故欲冷饮因伤于暑热气盛藏于皮肤之内肠胃之外此荣气之所舎也令人汗空疎腠理开因得秋气汗出遇风及得之于浴水气舎于皮肤之内与卫气并居卫气者昼行于阳夜行于隂此气得阳而外出得隂而内薄内外相薄是以日作日作者气之所舎深也作之早晏者随风腑日下一节也是以或先寒后热或先热后寒或但热无寒或本于痰或本于瘴疠或本于鬼神或本于邪气大防外传经络内入五脏症既不同治法亦异凡治疟者不辨阴阳虚实概以吐药投之有非痰实而真气受毙者固多其内经论五脏诸经之疟本以刺法补泻其寒热先后与夫正发早晏又皆不同明指邪气所传不可一槩而论今备载诸症本末以治之轻重要在随症而施庶几乎无一曲之蔽也
　　寒疟
　　论曰寒疟之状内经谓先寒而后热病以时作是也葢伤暑汗出腠理开发因遇夏气凄沧之水寒其气藏于皮肤腠理之中秋伤于风则病成矣其症先起于毫毛伸欠乃作寒栗鼓颔腰脊俱疼寒去则内外皆热头痛饮冷是也
　　槟榔汤　治寒疟神効
　　槟榔　常山　桂心　陈皮【去白炒】甘草【炙一两】
　　酒水合煎三钱未发时先服
　　鼈甲常山酒　治疟先寒战解即壮热
　　鼈甲【醋炙一分】淡竹叶【一两】甘草　常山【三分】
　　酒半钟浸药一宿次早加水煎未发时温服得吐为效
　　蜀漆散　治寒疟
　　蜀漆【水洗去腥焙】云母【火煆一昼夜】龙骨【一两】
　　共末未发时浆水下五分
　　乌梅丸　治寒疟不止
　　乌梅肉【炒】桃仁【去皮尖炒】常山　豉【炒三分】升麻　肉苁蓉【酒浸洗】人参　甘草【炙】桂心【一两】
　　共末密杵丸桐子大空心酒下二十丸至三十丸
　　虎骨丸　治一切寒疟无问逺近
　　虎骨【酥油炙】人参　甘草　桂心　乌梅肉【炒五钱】桃仁【去皮尖炒】肉苁蓉　常山　升麻【三分】附子【五钱】麝香【研一钱】豉【炒一合】
　　共末蜜丸桐子大未发时饮下三十丸
　　二姜散　治寒疟不差
　　黑干姜　髙良姜【一两】
　　同炒黑为末空心酒下一钱日三
　　寒疟涂方
　　鼈甲【醋炙五钱】乌贼鱼骨【去甲】附子　常山　炙甘草【一两】
　　酒煎五钱次日以酒涂手足并背上如不发即止发时饮此酒一钟
　　又方
　　附子【一枚生用】
　　为末用酒和涂病人背心上佳
　　温疟
　　论曰温疟之状内经所谓先伤于风后伤于寒其症则先热后寒病以时作是也葢风为阳气寒为隂气风气大胜故先热而后寒得之冬中风寒气藏于肾内至骨髓至春阳气大发邪气不能自出至夏大暑脑髓烁肌肉消腠理发泄或有所用力邪气与汗俱出故气从内之外其法宜先治其阳后治其阴则疟疾自除
　　芦根汤　治初壮热后寒战骨节痠疼口干烦渇芦根　石膏【一两】麦冬　升麻　葛根【三分】山栀【五钱】
　　水煎五钱入竹叶十片未发前连三服
　　知母汤　治疟骨节疼痛时呕朝发暮解暮发朝解知母【二分】甘草【一两】石膏【三两】桂心【五钱】粳米【一合】
　　水煎五钱入米一撮未热未发时先服
　　常山饮　治温疟壮热微寒
　　常山【如鸡骨者五钱】淡竹叶【一把】小麦【一合】
　　水浸一宿次早煎未发时空心温服　老年乆病之人及虚弱者煎三钱服
　　寒热往来
　　论曰阴阳相胜而寒热互作者以邪气相并也故气并于阴则为寒气并于阳则为热寒则振栗鼓颔以阴实阳虚故也热则渇而饮冷以阴衰阳胜故也
　　柴胡桂枝汤　治疟寒热往来
　　柴胡【四两】桂枝　人参　片芩　白芍【两半】甘草　半夏【一两】
　　姜枣水煎六钱温服日二
　　人参汤　治寒热疟时作面色黄
　　人参　常山【五钱】甘草　陈皮【去白炒三分】
　　水煎五钱入茶末灯心去滓入酒半钟未发时先服取吐如未吐再服以痰尽为度
　　鼈甲大黄丸　治疟寒热往来乆不差
　　鼈甲　大黄【生】附子　人参　甘草　常山　蜀漆　白薇【一两】
　　共末蜜丸桐子大竹叶汤平日服十五丸良乆又服
　　瘅疟
　　论曰瘅疟之状内经所谓但热不寒阴气先絶阳气独发少气烦寃手足热而欲呕是也得之邪热畱于身中厥逆上冲气实而不外泄因有所用力腠理开疎风寒客于皮肤之内分肉之间而发发则阳气盛不及于隂故但热不寒气内藏于心外舎于分肉之间令人消烁肌肉名曰瘅疟以单阳无隂故也
　　白虎加桂汤　治疟疾阴气孤絶阳气独发脉微少气烦满手足热欲呕但热而不寒邪气内藏于心外舎于分肉之间令人消烁肌肉
　　石膏【研一两六钱】知母【盐酒炒六钱】甘草【蜜炙二两】粳米【炒半合】
　　用汲水一升煮药五钱入粳米一撮以米烂为度去滓入桂末三钱再煎取四合作一服稍热服取汗先寒发热汗出愈
　　豉心汤　治瘅疟但热不寒
　　豉心【一合】雄鼠屎【炒二钱】童便【三升半】黑山枝【三分】柴胡鼈甲【一两一分】甘草【五钱】乌梅肉【七枚炒】生地汁【二合】生姜汁【一分】桃枝心　桺枝心【各一把】
　　除鼠粪地姜汁小便将药入小便浸一宿于星月下次早煎去滓入鼠屎地姜汁煎分三服一日用
　　石膏汤　治瘅疟热甚不差
　　石膏【研二两】白粳米【五十粒】常山【三分】
　　水煎五钱入竹叶二七片空心欲发与正发时各一服静卧勿与人语俟过发时再洗手面饮食七日内禁房事及酒麫热物乆疟不过二剂
　　车前草汤　治瘅壮热不止渇欲饮水
　　车前草　常山　生甘草　升麻　大豉【炒五钱】粳米【半合】
　　水浸五钱于星月下露一宿上横刀一把次早五更煎空心温分二服良乆即吐吐定以浆粥止之
　　常山饮　治瘅疟但热不寒烦渇不止
　　常山　生甘草　乌梅肉【炒】青蒿【五钱】竹叶【二十一片】
　　以童便白酒各一大钟微煎露星月下一夜上横刀一把次早空心温服及当发时各一服以差为度间日疟　痰疟　痎疟　劳疟　乆疟　鬼疟疟母
　　间日疟
　　论曰间日疟者邪气着于阴不得与阳气俱出也卫气昼行于阳邪气不得出故必再防而后发是以间日乃作
　　醇醨汤　治间日疟
　　大黄【炒三分】常山　甘草【炙两半】
　　水煎三钱未发先服
　　常山酒　同
　　常山【一两】蒜【独头者一枚】糯米　黑豆【百粒】
　　共粗捣以白酒一升浸上件露星月下一宿上横刀一口次早煎未发时三分饮一分如未吐更服一分得吐差
　　糯米煮散　同
　　糯米【四十九粒】常山　淡竹叶　鸟梅肉【炒】炙甘草【五钱】石膏【二两】
　　共末水煎五钱未发时先服
　　神圣丸　治间日疟先寒后热
　　黑豆【小者二十一粒】白砒【细研一钱】大枣【三枚饭上蒸去皮核】
　　共研极细须于五月五日或七月七日修合丸如豌豆大丹砂为衣隂干冷茶清下三丸忌食热物一伏时　合丸时忌女僧尼姑鸡犬
　　痰疟
　　论曰痰疟之状胸中不利头痛振寒怢栗而不能食食即呕吐寒去则内外皆热更作心下支满痰积胸中气逆烦呕故谓之痰疟
　　石膏饮　治一切痰疟
　　石膏【三两】常山【二两】淡竹叶【三两】生甘草　乌梅肉【二两】粳米【半合】
　　水煎五钱空心温服吐痰差　如热甚加大黄一两
　　犀角散　治痰疟呕吐
　　犀角　升麻　参　常山【五钱】细辛　甘草【生】松罗　山枝【一分】
　　水煎五钱空心徐徐温服取吐痰涎效
　　痎疟
　　论曰痎疟者以疟发该时或日作或间日作也夫卫气流行合于昼夜隂阳邪气内舎于荣随卫气以出入而应于风府其作之早晏皆以时发寒温瘅疟动作亥时故内经统谓之痎疟其状伸欠乃作寒栗鼓颔腰脊痛寒去则内外皆热头痛如破渇欲冷饮
　　麻黄丸　痎疟发作有时
　　麻黄【去根节一两】常山　甘草　知母　大黄【生五钱】
　　共末宻杵丸小豆大未发前空心饮下五七丸临发再下
　　鼈甲渍酒　治痎疟以时发
　　鼈甲【九肋醋炙】附子　甘草【一两】常山【二两】乌贼鱼骨【去甲二两】
　　酒三钟渍药五钱明早先以酒涂五心次温饮一二钟
　　常山酒　治痎疟先寒战后壮热日发及间日作者
　　常山　淡竹叶【一两】鼈甲【醋炙一两】甘草【三分】
　　共粗捣酒浸五钱于星月下露一宿次早水煎未发时先温服取吐效
　　知母丸　治一切疟
　　知母　乌梅肉【炒二两半】常山　肉苁蓉　豉【炒二两】炙甘草　人参　桂心【两半】
　　共末蜜丸桐子大酒下二十丸
　　枙虎膏　治痎
　　胭脂　阿魏【一大豆许同研】
　　入大蒜肉研和为膏用大核桃一枚劈开去仁取一片以药填核内发时将药核覆在手虎口上男在女右令药着肉以帛防定过宿乃去
　　劳疟
　　论曰劳疟者以乆疟不差气血俱虚病虽间歇劳动即发故名曰劳疟葢邪气日深则气息愈耗袁里既虚故令人食减肌瘦色悴力劣而寒热如故也治宜补养气血
　　柴胡汤　治劳疟经乆不差
　　柴胡【一两】　人参　黄茋　片芩　甘草　括楼根【五钱】姜枣水煎五钱未发时先服日二
　　袪劳汤　治疟经年不差寒热痿瘦
　　鼈甲　柴胡　常山　知母　甘草　青蒿　枳殻【炒】桂心【一两】木香【五钱】
　　姜枣水煎三钱入桺枝心七段葱白三寸煎空心温未发先服已发又服
　　柴胡枳殻汤　治劳疟经乆不差熻熻发热骨节疼痛不下食小便赤涩日渐消瘦
　　柴胡　枳殻　升麻　麦冬　鼈甲　甘草　桃仁【一两】
　　水煎三钱未发先服日二
　　常山丸　治积劳寒热
　　常山　知母　蜀漆叶　白薇　炙甘草　乌梅肉【炒】麦冬　升麻　地骨皮【三分】鼈甲　萎蕤【五钱】大豉【炒一合】石膏【一两】
　　共末链蜜丸如小豆大空心饮下十丸未发前再服加丸数以差为度
　　乌梅丸　治积年虚不差顔色羸瘦无力
　　乌梅肉【炒】人参　桂心　炙甘草　升麻【五钱】桃仁【去皮尖炒】肉苁蓉　常山【三分】头【微炒一分】
　　共末蜜杵丸桐子大空心饮下二十丸未发前服三十丸
　　牛饮　治疟经乆不差
　　牛【生一两】
　　水煎空心分二服
　　常山汤　治疟经年不差
　　常山　知母　鼈甲　甘草　柴胡　青蒿　枳殻【炒】桂心【一两】桃枝心　桺枝心【各一把】
　　水煎五钱入葱白薤白各三寸空心温服日二
　　乌梅五补丸　治疟经年不差状如劳疾
　　乌梅肉　黄茋　桂心　肉苁蓉【一两】柴胡　桃仁【去皮尖炒】赤茯苓　人参　升麻　川归【酒洗】常山　懐生地【一两】甘草【炙两半】麝香【五钱】
　　共末蜜杵丸小豆大空心酒下二十丸加至三十丸
　　二物汤　治乆疟食少肌瘦
　　童子小便【半升】白蜜【一两】
　　同入磁瓶内煎数沸分三服
　　乆疟
　　论曰乆疟者疟疾经乆不差发汗吐下过甚真气虚耗邪气沉以内抟卫气不应故积嵗月而难治虽有虚痞不可攻治当先其发时用汤液以发汗葢浸渍薫蒸邪气方出出则微汗令小便利者袁里俱和则乆疟自差矣
　　黄茋防　治疟四肢虚汗出不止
　　黄茋　牡蛎　人参　知母　麻黄根【各一两】
　　共末未发前小麦汤空心下三钱未差又服
　　车前草汤　治乆疟憎寒壮热不止渴欲饮水
　　车前草　常山　升麻　甘草【五钱】大防【防炒】白糯米【炒半合】
　　水浸三钱露星月下一夜上横小刀一口次早煎空心温服相次又服良乆得吐吐定即食稀粥
　　枝子汤　治乆疟经年不差
　　枝子【一两】常山【三分】车前子叶【炙五钱】粳米【半合】
　　水煎五钱空心温服以吐利为度
　　常山汤　治乆疟不止
　　常山　乌梅肉【炒一两】生甘草【三分】
　　姜水煎三钱空心温服发时再服以差为度
　　鬼疟
　　论曰鬼疟者外邪之所乘也凡人真气内虚神守不固则鬼邪投间而入故恍惚喜怒寒热更作若有所持而屡发屡止治宜禳解兼以祛邪安神之剂即愈
　　独胜丸　治鬼疟经乆不差
　　桃仁【大者一枚】
　　和皮尖劈二片一片书奉勅斩鬼四字一片书奉勅杀鬼四字合作一枚以彩线紥定五更新汲水吞下
　　三圣丸　治鬼疟
　　雄黄　雌黄　大黄【生各一两】
　　各研末用井华水浸蒸饼丸小豆大发日清晨取汲水向东方下二丸宜五日午时修合
　　阿魏雄黄丸　治鬼疟经乆不差
　　阿魏　雄黄【五钱】桺枝心　桃枝心【取向东者各十七寸为末】丹砂【一分外一分为衣】
　　共末以三家粽角小豆大丹砂丸为衣发日用净器磨一丸涂中指尖上男左女右未退冷水下一丸
　　疟母
　　论曰疟母者因病疟乆不差结为症瘕是也邪伏于阴故也治以破结削瘕之剂阴其病本则疟自除
　　鼈肉煎丸　治疟乆不差结为症瘕名曰疟母
　　生鼈肉【半斤治如食法】片芩　葶苈子【纸炒】柴胡　螂【去头翅足炒五钱】桃仁【汤炮去皮尖另研】大黄【生】牡丹皮紫苑　瞿麦穂【去梗】半夏【汤炮去皮姜汁炒】人参　黒干姜大防　阿胶【蛤粉炒】海藻【水洗去醎汁】防虫【炒】鼠妇【炒去足】紫朴【一分】桑螵蛸【炒一两】石韦【去毛净用羊脂炒焦黄】桂心　射干【取紫色者用米泔浸一日】赤芍药【一分】
　　共末取灶下灰三升白酒二升用竹箩盛灰以酒淋取灰汁澄清用汁煮鼈肉令烂绞去肉将汁入药末同煎成膏试可丸即止丸如桐子大未发前空心酒下二十丸
　　雄黄丸　治逺年疟结成症瘕
　　雄黄【醋煮研】丹砂　麝香【五钱】鼈甲【醋浸炙】白薇　虎头骨【酥炙】木香　羚羊角　知母　鸟犀角　麻黄【去根节】防风　柴胡　茯神　草龙胆　川归【酒洗】牡蛎【童便淬】赤芍药　猪苓　升麻　槟榔　甲【醋炙】参　乌梅肉　地骨皮【洗净】山枝　川连　安息香阿魏【醋研入麫作饼炙】萎蕤　桃仁【去皮尖炒】龙齿【各三分】
　　共末入蜜杵丸如梧子大未发时空心饮下二十丸临发再下
　　疟疾发热身黄小便不利　疟痢　瘴气　瘴疟
　　疟疾发热身黄小便不利
　　论曰寒热凌疟于人名为疟病疟而发热小便不利者身必发黄此葢热气下迫入于小肠水道既涩故小便不利
　　常山饮　治手足苦烦发热渴躁通身悉黄小便不利常山　柴胡　山枝　甘草【一两】石膏　赤茯　蜀漆【炒】鼈甲【二两】
　　水煎五钱入竹叶二七片豉百粒
　　知母汤　治发热烦渴咽干口燥身黄怠惰小水涩知母　升麻　人参　麦冬　柴胡　犀角　地骨皮【一两】鼈甲　石膏【二两】甘草【两半】赤茯【三两】
　　水煎四钱入豉五十粒
　　柴胡汤　治大渴烦躁引饮身黄小便不利
　　柴胡【二两】人参　麦冬　知母　杏仁【去皮尖炒一两】炙甘草【五钱】
　　水煎四钱服以利为度
　　赤茯汤　治发热烦躁身面黄小便不利
　　赤茯　片芩　桂心【一两】升麻　甘草　常山蜀漆【炒五钱】
　　水煎五钱服以利为度
　　赤茯苓汤　同前
　　赤茯苓　白芍【炒一两】白术【土炒三分】木通　瞿麦穂【一两】
　　生姜葱白水煎五钱温服以利为度
　　疟痢
　　论曰疟痢者疟乆不差寒热邪气内搏肠胃间也其病寒热往来利下脓血赤白相杂肠中切痛随其隂阳而治之
　　黄连犀角丸　治伤寒病疟兼痢疾无问下赤白水谷完出及下鲜血并皆主之
　　川连　犀角　豉【炒二两】龙骨【火煆四两】牡蛎【醋淬五钱】
　　共末蜜丸桐子大饮下三十丸日二
　　前胡丸　治伤寒疟气急黄并利
　　前胡　赤茯苓　片苓　白芍　枳殻【去白炒五钱】大麻仁【两半研】大黄【生一两】
　　共末蜜丸小豆大空心饮下十丸以溏利为度又利服十五丸
　　瘴气
　　论曰传言瘴气乃山川毒厉之气又云江山雾气多瘴凡以其气郁蒸而然也阅诸方论治瘴气之法不一或谓其症与伤寒相类有在表可汗者有在里可下者有在膈可吐者或以治疟法治之者葢原广南山川地形瘴气所生之因及春夏之交又瘴气所起之时与夫人染瘴气拯治之法悉着于篇庶可考焉且阳生于子盛于己隂生于午盛于亥阳不极则隂不萌阴不极则阳不长而广南位当己午则阴阳之气蕴积于此可知矣天不满西北地不满东南西北阴也土地髙厚东南阳也地土卑下而广南属东南则土地之卑下可知矣以土地卑下而阴阳二气所蕴积是以四围之山崇髙相环百川之流悉皆归赴及秋草木不凋瘁冬令蛰虫不伏藏寒热之毒蕴积不散雾露之气易以伤人此岐伯所谓南方地下水土弱葢雾露之所聚也故瘴气独盛于广南然瘴气所起其名有二孟夏之时瘴名芳草而终于秋孟冬之时瘴名黄芒而终于春四时皆能伤人而七八月间山岚雾蛇虺郁毒之气尤甚当是时疾瘴大作不论老少或因饥饱过伤或因荣卫虚弱或冲雾或渉溪涧但呼吸斯气皆成瘴疾其状头疼体痛胸膈烦满寒热往来咳多痰全不思食发渴引饮或身黄肿胀眉髪脱落此皆毒厉郁蒸之气所致夫生于凌者安于凌其土人宜无所虑矣然且日食槟榔葢槟榔之性破坚毒除蕴积故耳治法先以磁石下收其阴次以丹砂上正其阳阴阳气正中满自消然后以槟榔解其余蕴毒斯愈矣
　　磁石丸　治瘴气下收其阴
　　磁石【三两醋淬七次】
　　研极细醋煮糊丸小豆大汲水下三十丸日二
　　丹砂防　治瘴气上正其阳
　　丹砂【明亮者三两飞】
　　蜜水下五分旦一服
　　秦芁汤　治山岚瘴气如疟状
　　秦芁　柴胡【半分】常山【一分】糯米【一撮】鸟梅肉【炒三枚】
　　共作一服水煎半分二服取吐利
　　元气十补丸　治伤寒瘴气人虚弱面黄不思食或困或省心腹胀满痞气耳鸣
　　巴防天　肉苁蓉　白术　石斛　五加皮【一两】鹿茸【去毛酥炙五钱】兎丝子【酒煑】人参　栢子仁　甘菊【三分】
　　共末蜜丸桐子大空心酒下二十丸日二
　　香椿防　治瘴气恶心四肢痛口吐酸水不思食憎寒壮热发过引饮二广闽中多山岚雾蛇虺郁毒之气当秋七八月之间芒华发时此疾大作俗谓之黄芒瘴又谓之芳草瘴是也葢人或因饥饱或因虚怯或冲雾或渉溪涧遂得此疾谓之黑脚瘴虾蟆瘴哑瘴其名不一并皆治之
　　香椿嫩叶【酒浸三两】炙甘草　南壁土【取向日者】腊茶【一两】
　　共末酒下二钱如患乆者加入柴胡甘遂各五钱空心临卧服
　　菖蒲防　治瘴气乆治不差
　　石菖蒲　川芎　白术【炒】苍术【炒香】荆芥穂　炒山栀【一两】呉茱茰　甘草　硝石　侧栢【炒黄】荷叶【五钱】
　　共末用薄荷汤下二钱如患热疾姜枣煎服
　　煮黒豆丸　治山岚一切瘴气
　　白术　苍术　甘草　贯众【二两】
　　共末蜜丸弹子大用黑豆一合入铫内令平将药安豆中入水髙豆一指许慢火煮干复暴干以绢袋盛之用新汲水吞二十粒有患处空心一服如渉逺遇饥水下五十粒至百粒可充饥馁
　　乌药汤　治岚气一切瘴气
　　乌药【炙一斤】半夏【半斤姜汁炒】桂心　甘草【二两】马鞭草【半斤】陈皮【去白炒】荆芥【四两】
　　姜水煎三钱服
　　瘴疟
　　论曰人与天地流通万物一气故有感于山川毒疠之气而为病者瘴疟是也以其寒热相似于疟故名瘴疟传谓两山夹水多疟葢阴气多而阳气少则易为寒热之疾也
　　白薇汤　治瘴疟经百日并一年者
　　白薇　知母　升麻　龙胆草　炙甘草　蜀漆叶【炒】片芩　苦参【五钱】常山　大黄【微炒一两】淡竹叶【三两】鼈甲【醋炙】豉【一合】独蒜【三枚】石膏　赤茯【三分】
　　酒水合煎三钱先时及发时各一服仍以药汁涂手心并面
　　木香丸　治一切瘴蛊毒等疟
　　木香【一分】升麻　参　猪苓【三分】甘草　槟榔　炙鼈甲　犀角【五钱】豉【一合炒】
　　共末蜜丸小豆大空心酒下三十丸日二
　　砒霜丸　治山岚瘴气寒疟解邪毒
　　白砒【一分】淀花【二两】铁砧上末【四两水淘浄】
　　共研入麝香少许金银箔各十片糯糊丸芡实大酒下一丸吐泻差
　　常山防　治瘴疟寒热往来二三日一发
　　常山　紫朴【一两】草豆蔲【二枚】槟榔　炙甘草【五钱】乌梅肉【七枚】
　　水煎三钱冷未发前先服如热服即吐
　　保安汤　治瘴疟乆不差
　　常山　桃仁【五钱】知母　青蒿【一两】
　　姜水煎二钱稍热服
　　中热暍　中热闷絶
　　中暍统论
　　论曰盛夏炎热人多冐渉路途热毒易伤微者客于阳经令人呕逆头心神懊闷汗出恶寒身热发渴即时不治乃至热气伏留经络嵗乆不除遇热即发俗名暑气甚者热毒入内与五脏相并客邪炽盛郁瘀不宣致阴气卒絶阳气暴亾经络不通故奄然闷絶谓之中暍此乃外邪所撃真脏未壊若遇药救气通则苏但治热暍不可饮以冷物冷则热不流通若外以冷触则热蕴积于内反不得宣发故也
　　中热暍
　　论曰热暍之病由冐犯暑热邪气其脉细芤迟其状汗出恶寒身热而渴身重疼痛小便已则洒洒然毛耸四肢厥冷微劳动则热口开齿燥经所谓脉虚身热是为伤暑不可汗下若汗下则恶寒更甚宜以去热邪药治之则愈白虎汤　治中热暍头痛汗出恶寒发热而渴
　　知母【去毛六两】石膏【研一斤】甘草【生二两】糯米【六合】
　　水煎五钱空心温服　一方加人参
　　小香薷饮　治伏暑吐逆中暍
　　香薷穂【二两】人参【一两】白扁豆【炒五钱】
　　水煎三钱空心温服
　　竹茹汤　治中暍烦渴不止
　　竹茹【一合】甘草【一分】乌梅肉【炒二枚】
　　水煎时时细呷愈
　　消暑防　治中暑烦躁多困乏力
　　人参　白麫【一两】
　　共末空心汲水下二钱
　　甘露防　治暑气
　　川连【一两】呉茱茰【五钱洗】
　　同炒茰黒色地上去火毒去茰用连为末食后茶清或汲冷水下五分
　　甘露丸　治中暑热躁闷
　　寒水石【大煆放井中浸七日研四两】天竺黄　马牙硝【二两】生甘草【一两】氷片【研五钱】
　　共末糯米粥丸茰实大姜蜜水下一丸
　　救生防　治中暑毒烦躁渴闷
　　脂麻【新者三两慢炒黒色】
　　为末用新汲水下三钱以差为度凡暑热外不可以冷物逼之得冷即死
　　中暍闷絶
　　论曰中暍之病令人闷絶者乃热毒伤于臓也葢心臓神而恶热若冐触暑毒蕴蓄于五臓则隂阳不能升降经络不能宣通故奄然闷絶然真脏未壊救疗有方使呼吸之气宣通即苏亦不宜待其自苏又不可使之犯冷若外犯冷则与热气相拒令气反不通而速毙宜慎之
　　热暍欲死闷气方
　　生地汁【一钟】
　　令旋旋灌之即苏
　　中暑毒热暍不省方
　　上白麫
　　用热汤和三钱令人灌之即差
　　中热不省人事方
　　大蒜【去衣捣烂】
　　用新汲水调和灌之差
　　又方
　　以湿泥围中暍人脐使二三人溺其中不可使流去此路上无汤可用乃令人溺取温有汤不必溺也仲景不云泥及车缸葢此物必冷暍人忌冷若得热汤和泥及火烧平缸可用也
　　又方
　　生菖蒲
　　捣取汁微温一钟令人灌之愈
　　又方
　　掘池作小坑子以蜜半钟倾坑内入新汲水二三钟搅匀取起放碗内澄清水浆一钟灌之差
　　中热暍死方
　　取路上热尘土以壅其心冷复易之患人气通乃止
　　陈皮汤
　　陈皮【去白炒】黑干姜　炙甘草【一两】
　　水煎三钱稍冷咽勿顿与之中暍垂死备急救生霍乱吐利　　霍乱呕吐不止　　霍乱四逆霍乱心腹痛
　　霍乱统论
　　论曰三焦者水谷之道路气之所终始也因风冷或饮食伤内至中焦不和则正气不守而邪得内干挥霍之间便至撩乱故名霍乱葢清浊相干于肠胃之间便至撩乱腹痛即利甚者吐利俱发其不吐不利谓之干霍乱亦以冷食暴争于中而不得出也然脉必代者以气不足也脉大能言者为可治若脉微气劣而不欲言为难治
　　霍乱吐利
　　论曰霍乱吐利者以三焦气不升降而清浊相干于肠胃五内闷乱先心痛则吐先腹痛则利心腹并痛则吐利俱作治此者当清中焦为本中焦既和则清浊自分而吐利止矣
　　藿香汤　治吐利不止
　　藿香【五钱】白芷　砂仁【一两】丁香【一分】
　　水煎三钱稍热呷
　　大豆饮　治吐利不止
　　大豆　陈皮　香茹　竹茹　前胡　芦根　枇杷叶
　　姜水煎五钱服以差为度
　　理中汤　治霍乱吐利虚冷
　　人参　白术【三两】甘草　干姜【二两】
　　水煎五钱温服若胸满腹痛吐下者加川归紫朴姜炒各二两
　　四顺汤　治吐下虚冷厥逆腹痛干呕
　　干姜　人参　甘草【二两】附子【一枚】
　　水煎五钱空心温服　一方下甚者加龙骨二两腹痛不止加川归二两
　　香茹丸　治冷热不调霍乱吐下
　　香茹【两半】扁豆　木香【一两】丁香皮【二两】益智仁【一分】零陵香　藿香【五钱】
　　共末糊丸桐子大苏汤下二十丸
　　青金防　治吐逆手足厥冷面青诸药不效者
　　硫黄【一两溶作汁】水银【一两与硫汁溶结成沙子】
　　研细用冷木汤下二钱米饮下亦可
　　和气煮防　治吐下冷热不和
　　胡椒　菉豆【一两】人参【一分】
　　共末水煎三钱空心稍热服日二
　　霍乱呕吐不止
　　论曰霍乱呕吐不止者胃气逆故也胃气逆则气上而不下故呕吐不止也若上下升降阴阳和平而吐自止矣
　　藿香　紫朴【二两】人参　白茯　干姜　青皮　枇杷叶　半夏【姜炒】甘草【一两】丁香【五钱】草豆蔲【六枚】
　　姜水煎三钱热服　定呕逆止心腹刺痛进饮食化痰益气
　　香茹汤　治吐逆不止烦闷
　　香茹【陈者一斤】扁豆　紫朴【姜汁炒半斤】
　　水酒合煎五钱汲水坐顿冷分二服未效再服
　　紫朴汤　治呕吐不思食
　　紫朴【姜汁炒二两】人参　白术　半夏【姜炒】陈皮【一两】
　　姜枣水煎三钱空心温服日二
　　返魂汤　治呕逆手足厥冷
　　食盐【一分】生姜【一两】
　　用童便碗半煎一碗分三服
　　人参汤　治下焦热气逆上呕吐不止名曰走哺人参　山枝　片芩　知母　萎蕤【一两】白茯　陈皮　白术　石膏【两半】
　　姜水煎三钱服日二
　　四汁煎　治吐呕不止
　　生藕汁　生葛汁　木汁【一合】生姜汁【半合】
　　同慢火煎如频服一二匙含化徐徐津液咽下
　　藿香防　治吐逆开胃和气
　　藿香【一两】人参　丁香【五钱】诃勒皮【十枚】石莲心【二百枚】糯米【三百粒】
　　共末煨生姜大枣煎浓汤下二钱
　　霍乱四逆
　　论曰四肢为诸阳之本阳气之所通也霍乱吐利阳气暴厥故四肢逆冷而脉微欲絶也古法治四逆専于通脉葢荣衞流行气道升降则手足自和逆者顺矣理中汤　治伤寒霍乱呕逆四肢厥冷烦闷汗出食不化心腹虚满拘急短气
　　麦冬　干姜【六两】人参　白术【五两】附子　白茯【三两】甘草【四两】
　　水煎三钱空心温服少顷又服
　　龙骨汤　治吐利手足逆冷
　　白龙骨　黑附子【一两】黑干姜　人参　炙甘草【两半】
　　生姜水煎三钱空心温服以差为度
　　霍乱心腹痛
　　论曰霍乱心腹痛者由脾胃虚弱客风冷之气使隂阳不和致水谷相并清浊莫分变乱于肠胃之间令人心胸烦懊闷乱不安故名霍乱然邪气上干于阳络则心痛而呕吐下搏于阴经则腹痛而泻利故谓之霍乱心腹痛也
　　桂心汤　治心腹痛烦呕不止
　　桂心【三两】紫朴【姜汁炒四两】枳实【麸炒五两】
　　姜水煎三钱温服日二
　　抵圣散　治霍乱宿食不消心腹疼痛
　　紫朴【姜汁炒四两】白术【土炒二两】人参　白茯　髙良姜【炒】木香　呉茱茰【洗炒】草豆蔲　枳殻　甘草　陈皮【去白炒一两】
　　共末空心沸汤下二钱日二
　　石菖蒲汁汤　治霍乱心腹痛急如中恶
　　石菖蒲【生者四两】
　　水洗捣取汁一钟分四服热汤和汁温服
　　厚朴汤　治霍乱心腹痛烦不止或呕
　　紫朴【姜汁炒】桂心　枳殻【去白炒二两】白芍【炒】槟榔【微煨一两】
　　生姜水煎三钱空心温服
　　缩砂防　治心腹冷痛呕逆恶心滑泄不止
　　砂仁　陈麯　白术　赤石脂　黑干姜　呉茱茰【洗炒】川芎　龙骨【一两】
　　共末热米饮下二钱
　　干霍乱　中恶霍乱　霍乱干呕　霍乱转筋干霍乱
　　论曰干霍乱之状中气喘争而不吐不利是也葢肠胃挟实与正气相搏正气暴衰神志昏冐上下隔塞白汗自出治之稍缓则不可救
　　盐便汤　治不吐不利冷汗自出气闷将絶
　　食盐【半匙熬】童便【一钟】
　　和匀温服少顷吐下即愈
　　紫蘓丸　治干霍乱
　　紫蘓　陈皮　人参　桂心　髙良姜【一两】
　　共末蜜丸梧子大　气满恶心欲吐不吐干呕酒下二十丸日二
　　人参汤　同上
　　人参　白茯　紫朴【一两】桂心　甘草　髙良姜【炒五钱】
　　姜水煎三钱温服日二
　　米饮　治干霍乱
　　米【二合】
　　水研澄清取白汁呷尽即差
　　不得吐利方
　　食盐【一合】汲水【一升】
　　同煎令盐消服之吐出涎沫便愈如不吐又如上法饮之令吐佳
　　活命饮　治脾元虚损霍乱不吐利腹胀如鼓心胸痰壅
　　食盐【一合】生姜　葛根【五钱】丁香【七枚】炙甘草【一分】
　　作一服用童便煎温分二服未差再服
　　中恶霍乱
　　论曰中恶霍乱者由客邪内干正气暴乱使胃中食物不化气道否涩不得宣通令人心腹卒痛吐利烦闷甚则精神冐昧靡所知识此得之鬼气所作也
　　麝醋方　治中恶霍乱
　　麝香【细研一钱】米醋【半钟】
　　共和匀分二服
　　白术汤　治中恶吐利手足痳痹转筋
　　白术【土炒】人参　木【一两】炙甘草　黒干姜【五钱】
　　生姜大枣水煎三钱温服日二
　　霍乱干呕
　　论曰霍乱干呕者胃气逆也本于吐利之后脾胃俱虚三焦不理气时逆上但呕逆而无所出故名干呕木汤　治干呕
　　木【一枚去瓤】人参　干姜【一两】紫朴【五钱】
　　水煎五钱温服日二
　　薤白汤　治干呕不止
　　薤白【一把切】
　　水煎二服以止为度
　　厚朴汤　治胃弱呕吐不止
　　紫朴【四两】白术【五两】人参　白茯【三两】扁豆叶【干二两】
　　水煎五钱服
　　霍乱转筋
　　论曰霍乱转筋者縁风冷伤于三焦传于脾胃脾胃得冷则阳气不得宣行致四肢筋络不得舒缓此由中气不足其冐闷不安胫筋挛结腨肉痛反急于上葢足阳明之经膀胱之脉寒也然足阳明之脉其支者起胃下口循腹里下至气冲中而合以下髀闗抵伏兎下入膑中下循髀外亷足太阳之经其脉循髀外后亷下合腘中贯腨内是动则病髀不可曲转腘如结腨如裂治宜调胃腑温膀胱则小水得宣行寒冷自下胃腑温和霍乱可愈转筋之疾无由作也
　　川椒汤　治转筋
　　川椒【炒出汗一分】乌梅肉【炒七枚】
　　水煎入蜜少许顿服老人亦可
　　肉豆蔲汤　治霍乱转筋
　　肉豆蔲【面煨熟】人参【二两】桂心　呉茱茰【洗炒一两】
　　姜水煎三钱服
　　鸡屎白汤　治转筋闷絶欲死
　　鸡屎白【一合炒】胡椒【二十粒】木【六两】白术　桂心　髙良姜【一两】生姜【六两】
　　水煎五钱温服日二
　　木爪汤　治转筋吐利不止
　　木【一两】青菉铜钱【四十九枚】乌梅肉【炒五枚】
　　水煎分二服
　　蘹香子散　治吐利转筋烦闷
　　木【一两】蘹香子【炒】人参　陈皮【五钱】甘草　石菖蒲【一两】
　　共末冷米饮下三钱顷再下
　　生姜酒　治转筋入腹欲死
　　生姜【五两切片】
　　酒一升煎八合顿服差
　　鸡屎白汤　同
　　鸡屎白【炒一两研】
　　水煎二钱顿服勿令病人知
　　附子汤　治转筋淋足
　　附子【一枚】葱白【半斤】生椒【绵裹】生姜【切各一分】
　　水一斗煎数沸去渣以盐浆水解之淋洗立差
　　盐搨法　同
　　食盐【三合】
　　水五升煎三升浸青棉布搨转筋上
　　苦酒絮裹足法　同
　　苦酒【二升】
　　以絮内酒中煮酒裹患处差
　　又方
　　木【二枚切】
　　水煎汤以青棉布漫裹
　　神圣香薷饮　治胃气虚霍乱吐利转筋腹痛
　　香薷穗【两半】川连【微炒】紫朴【姜汁炒二两】白扁豆【炒一两】
　　用生姜汁四两慢炒连朴紫黒色入二味同捣粗末酒水合煎五钱用器乗入井中浸冷连进二服至死者亦可救
　　治转筋方
　　糯米【二两】人参　生甘草　干姜【二钱】
　　共为末用新汲井水下三钱以差为度






　　圣济总録纂要卷五
<子部,医家类,圣济总录纂要>
　　钦定四库全书
　　圣济总録纂要卷六
　　休宁程林纂
　　泄痢门
　　泄痢统论
　　论曰脾与胃合其象土外荣肌肉内熟水谷风寒水湿袭于外则留连肌腠于脾胃若饮食不节害于内肠胃乃伤不化糟粕皆能为病所得之源不一故立名多端且乆风入中则为飱泄湿胜则为濡泻寒中则为洞泄暑胜则为毒痢而又或冷或热或赤或白或色杂或肠垢或滞下或休息或疳或蛊之类种种不同悉由养摄失宜饮食不慎致肠胃不调邪气交攻施治之法则有宜调补宜攻化宜收敛宜渗泄各随所宜以治
　　水泻
　　论曰内经谓诸厥洞泄皆属于寒暴注下廹皆属于热葢为冷热不调气不相济也脾胃怯弱水谷不分湿饮留滞水走肠间禁固不能故令人腹胀下痢有如注水之状谓之注泄名为水泻
　　紫朴散　治一切水泻冷痢
　　紫朴　白术　干姜【一两】甘草【五钱】陈皮【三分】
　　共末饮下三钱日二霍乱吐泻新汲水下
　　肉豆蔲防　治水泻无度肠鸣腹痛
　　肉蔲【一两】姜汁【二合】白麫【二两】
　　将蔲为末用汁和麫裹末煨熟饮下二饮
　　黄蜡丸　治水泻不止伤冷虚极
　　硫黄　黄蜡【一两】
　　研硫化蜡和匀丸梧子大汲水下五丸
　　紫朴防【又方】治暴水泻不止
　　紫朴【一两】白术　川连　甘草　赤茯　干姜　白豆蔲【三分】诃勒【一两】
　　共末饮下二钱
　　诃梨勒丸　治水泻肠滑不禁
　　诃勒　龙骨　干姜　赤石脂【一两】
　　共末糊为丸如梧子大饮下二十丸
　　正气防　治水泻腹痛日夜不止
　　砂仁　附子　白术　人参　龙骨　石榴皮甘草　肉蔲　吴茰　地榆　干姜　赤石脂【一两】
　　共末饮下三钱
　　又方　治水泻水谷不化日夜不止
　　熟艾【半斤】
　　慢炒合热包裹坐之冷再炒
　　濡泻
　　论曰内经云湿胜则濡泻甲乙经曰寒客下焦传为濡泻夫脾为五脏之至阴其性恶寒湿今寒湿之气内客于脾则不能俾助胃气腐熟水谷致清浊不分水入肠间虚莫能制故洞泄如水随气而下谓之濡泻
　　肉豆散　治肠胃受湿濡泻不止
　　肉蔲　川连　诃勒【三分】白术　甘草　赤茯　干姜【五钱】紫朴【一两】
　　共末饮下二钱
　　又方　治肠胃受湿濡泻不止
　　紫朴　甘草【一两】肉豆蔲【五枚】
　　共末饮下二钱日二
　　附桂丸　治濡泻水痢不止
　　桂心　附子【一两】干姜　赤石脂【二两】
　　共末蜜丸梧桐子大饮下二十丸
　　白术丸　治脾胃受湿濡泻不止
　　白术　人参　干姜【炒黑三分】紫朴【用生姜仝炒一两】
　　共末蜜丸梧子大饮下二十丸
　　生姜黄连防　治水泻乆泄泻
　　生姜【四两】川连【一两咀片】
　　将姜切片与连仝入锅慢炒姜赤色去姜用连为末腊茶下二钱二服止
　　飱泄
　　论曰内经云清气在下则生飱泄又曰乆风为飱泄夫脾胃土也其气冲和以化为事今清浊交错风邪之气得以干胃故冲气不能化而食物完出夕食谓之飱以食难化者尤在于夕故食不化而泄出则谓之飱泄此俗所谓水谷痢也
　　白术汤　治风冷入中飱泄不止脉虚而细日夜数行口干腹痛
　　白术　紫朴　熟艾　龙骨　川归【一两】
　　姜水煎三钱温服
　　洞泄寒中
　　论曰内经云谓长夏苦病洞泄寒中洞泄者谓食已即泄乃飱泄之甚者此因春伤于风邪气留连至夏发为飱泄至长夏发为洞泄葢当春之时阳气在表为风邪所中入客于经未至脏腑夫风者阳气也东方木也木能胜土脾胃受之仲夏则阳盛之时以阳邪之气逢阳盛之时重阳必阴病在脾胃故为飱泄阴生于午至未为甚是长夏之时脾土当旺脾为阴中之至阴故阴气盛阴气既盛则生内寒故令人脏腑内洞而泄是为洞泄寒中之病
　　附子丸　治洞泄寒中注下水谷或痢赤白食已即出食物不消
　　附子　乌梅肉【一两炒】川连【二两炒】干姜【炒两半】
　　共末蜜丸梧子大饮下二十丸
　　温中丸　治脾胃虚寒洞泄不止
　　附子　干姜　龙骨　硫黄　肉豆蔲【二两】
　　共末糊丸梧子大食前艾汤下二十丸
　　火轮散　治脾胃气寒大肠虚滑日夜不止
　　附子【一枚】肉蔲【五钱】干姜【一分】
　　共末空心饮下二钱
　　骛溏
　　论曰脾气衰则鹜溏葢阴中之至阴脾也为仓廪之官若脾胃气虚弱为风冷所乗则阴气盛阴气盛则脏寒致糟粕不化故大便色黒状如鹜溏也又大肠有寒亦令鹜溏
　　吴茱茰丸　治脾气不足鹜溏青黑
　　吴茰　干姜　陈麯　川归　赤石脂【三分】　紫朴【一两】
　　共末蜜丸梧子大饮下二十丸
　　龙骨黄连汤　治脾气不足鹜溏青黑
　　龙骨【五色者一两煆】川连【三分姜汁炒】川归　干姜　甘草【炙五钱】
　　姜水煎三钱空心温服日二
　　白滞痢　冷痢　热痢　赤痢
　　白滞痢
　　论曰白滞痢者冷痢之类葢肠虚受冷留而不去与津液相抟结滞如脓或如凝脂而下故曰滞痢
　　人参汤　治白滞痢及小便色白
　　人参　龙骨　白茯　川归　甘草　干姜【五钱】紫朴【一两】
　　水煎五钱温服日二
　　赤石脂防　治白滞痢
　　赤石脂【一两】干姜【三分】
　　共末饮下一钱未差再服
　　姜附子丸　治脏寒下痢白脓心腹痛
　　干姜　附子　龙骨　诃勒皮【一两】
　　共末饮下二钱
　　冷痢
　　论曰下痢其色或青或白或黑者皆冷痢也此因肠胃虚弱寒气乗之故令人大便痢下青黒若其痢色白而食不消者寒中也当诊其脉沉则生浮则死其人素有积寒即乆冷痢有脓也
　　牡蛎汤　治冷痢腹痛
　　牡蛎【烧红醋淬】白术　川归　干姜　龙骨【煆三两】赤石脂【一两】附子【炮去皮脐】人参　白芍　甘草【五钱】
　　水煎三钱温服若下脓加紫朴呕逆加陈皮
　　肉豆蔲丸　治冷痢青白色黒者
　　肉豆　炙甘草【二两】
　　水煎三钱温服日二
　　诃勒汤　治脾胃虚冷下痢滑泄不思食及一切冷气诃勒　紫朴　白术　甘草　陈皮　草豆蔲【一两】
　　生姜大枣水煎三钱温服日二
　　呉茱茰丸　治冷痢下脓血脐腹痛胀满食不化吴茱茰　干姜【两半】紫朴　川归【四两】陈麯　赤石脂【一两】
　　共末蜜丸梧子大饮下二十丸
　　赤石脂丸　治多年冷痢饮食不化或青或黄四肢沉重起即目手足逆冷
　　赤石脂　熟艾【一两】干姜　川椒【炒出汗两半】鸟梅肉【炒五两】
　　共末蜜丸梧子大饮下二十丸
　　四白散　治一切冷痢
　　白龙骨　白石脂　胡粉【炒】枯矾【五钱】
　　共研极细饮下二钱
　　热痢
　　论曰凡痢色黄赤并热也甚则下血汁此由肠胃虚弱邪热气乗虚入客于肠间故其症下痢兼黄赤或血杂下腹中热小便赤涩身热烦渴故名曰热痢
　　生地黄汤　治热痢不止
　　生地【五钱】甘草【一分】地榆【三分】
　　水煎三钱空心温服日二
　　甘草汤　治夏月暴下热痢
　　甘草【五钱】生姜【一分】白蜜【一合】
　　浆水五合煎分二服日二
　　蒲根汤　治热痢
　　蒲根【二两】粟米【二合】
　　水煎三钱温服日二
　　黄连汤　治热痢腹痛日夜百行气欲絶者
　　川连【一斤】附子【一两】白术　龙骨　赤石脂　干姜阿胶　川归【一两】
　　水煎五钱空心温服日二
　　赤痢
　　论曰热痢之盛者为赤痢本由肠虚为风邪所伤又挟邪热血得热而妄行乗虚必凑渗入肠中与痢相杂其色纯赤名为赤痢若肠虚不复则又为乆赤痢变成呕哕疳慝之矣
　　黄柏丸　治痢下黄赤水或黄赤脓四肢烦皮肤冷
　　川柏　片芩【一两】川连【二两】熟艾【五钱】
　　共末蜜三两蜡一两化丸梧子大饮下二三十丸
　　六神汤　治赤痢腹痛或下纯血
　　川连　车前子【二两】陈皮【去白炒一两】山枝　甘草【炙】地榆【五钱】
　　水煎五钱空心温服日二
　　血痢　脓血痢　赤白痢
　　血痢
　　论曰邪气客于血脉之中肠胃虚弱血随热行流渗肠间因便血下故名血痢其脉见虚小者生身热疾数者难治
　　茜根汤　治痢下鲜血
　　茜根　川连　地榆【一两】山枝【二十一枚】犀角【剉末一分】
　　水煎三钱入薤白三寸香豉一撮温服
　　艾叶饮　治血痢不能止小腹刺痛
　　艾叶　川连　川归　龙骨　诃勒皮【二两】
　　水煎三钱温服
　　三物散　治一切血痢
　　胡黄连　乌梅肉　灶下土【一两】
　　共末茶下二钱
　　葛粉饮　治血痢日夜无度
　　葛粉　白蜜【一两】
　　汲水四合和匀服
　　地榆汤　治血痢日夜无度
　　地榆【二两】甘草【炙五钱】
　　水煎五钱温服日二
　　人参散　治一切血痢腹痛
　　人参　肉豆蔲　乌鱼骨【二两】
　　共末饮下二钱
　　通圣散　治血痢腹痛日夜无度
　　大枣【去核】乌梅肉【七枚】甘草【一尺】干姜【三钱】
　　共末姜枣水煎三钱服
　　脓血痢
　　论曰春伤于风邪气留连夏为洞泄若遇热气乗之则血随热行渗入大肠与肠中津液相抟致积热结血化为脓脓血相杂故成脓血痢秋冬诊脾脉微澁者是也其脉滑大或微小沉细虚迟者皆生若悬絶或实疾或数大身热者皆死
　　黄连丸　治下痢脓血羸瘦
　　川连　龙骨　苦参　紫朴【一两】熟艾　枯矾　赤石脂　甘草　陈麯　干姜【五钱】
　　共末蜜丸如梧子大饮下二十丸
　　柏叶丸　治脓血乆痢腹痛
　　侧柏叶　川黄连　阿胶　地榆　川归【五钱】
　　共末蜜丸梧子大饮下二十丸
　　干姜丸　治脓血痢日乆不止
　　干姜　川连　川柏【一两】附子　甘草　熟艾　乌梅肉【三分】
　　共末蜜丸如梧桐子太饮下二十丸
　　二宜散　治新乆痢下脓血
　　川连　吴茱茰【二两】
　　各制为末赤脓多茰末一钱连末倍之白脓多连末倍于茰末俱饮下
　　赤白痢
　　论曰赤白痢者由肠胃虚弱冷热相乗客于肠间变而为痢葢热乗于血流渗肠内即赤冷气入搏津液凝滞则白其里急后重数至圊而不能便脓血相杂故名赤白痢重者状如脓涕而血杂之轻者血脓上有赤脉薄血状如鱼脂脑世谓之鱼脑痢
　　黄连散　治赤白痢腹中痛口干或作寒热
　　川黄连【炒三分】白术　片芩　甘草　干姜　川归乌梅肉【五钱】阿胶【一两】
　　共末水煎三钱温服
　　白术丸　治赤白痢及水谷冷热气痢
　　白术　川归　龙骨　犀角　赤白脂　乌梅【三分】紫朴　川连【一两】干姜　甘草【五钱】
　　共末蜜丸梧子大饮下二十丸
　　乌梅散　治赤白痢乆不止腹痛下血脱肛
　　乌梅肉　川归　地榆　赤石脂　川连　樗根白皮【五钱】干姜【三分】甘草【一分】
　　共末饮下二钱
　　加减姜黄丸　治冷热赤白痢
　　干姜　川连【炒一两】
　　各末糊丸各收　白痢冷泻姜丸三十丸　连丸减半空心饮下　赤痢下血姜丸十五连丸倍之　赤白相杂姜连各半
　　龙骨散　治赤白痢肠胃虚滑
　　龙骨【五钱】川连　牡蛎【一两】乌梅肉【三分】
　　共末饮下二钱
　　阿胶丸　治赤白痢
　　阿胶　枳殻【五钱】川连　白芍　木香【半生炒】诃勒皮干姜　甘草【一两】川归　地榆【两半】
　　共末酒糊丸梧子大饮下二十丸
　　黄连散　治赤白脓血痢
　　川连　龙骨【二两】人参【三分】地榆　紫朴　干姜【一两】片芩【一两】赤石脂【两半】
　　共末饮下二钱
　　艾叶丸　治赤白痢多痛不可忍
　　艾叶　木香【半生半炒】川连　肉豆【三分】地榆【一两】阿胶【蛤粉炒】川归【五钱】
　　共末蜜丸梧子大饮下二十丸
　　阿胶丸　治赤白痢腹痛不止
　　阿胶【三两】川连【二两】胡粉　川归【一两】
　　共末糊丸饮下二十丸
　　黄连丸　治赤白痢不问逺近
　　川连　川柏　赤茯　当归【一两】
　　共末蜜丸如梧桐子大饮下二十丸
　　四神散　治赤白痢后重肠痛
　　川连　干姜　川柏　川归【一两】
　　共末乌梅汤下二钱赤痢加黄柏　白痢加干姜后重肠痛加黄连　腹痛加当归大凡泄痢宜食酸苦葢酸收苦坚故也
　　木香散　治一切赤白痢
　　木香　槟榔　肉蔲【一两】干姜【五钱】
　　共末饮下二钱
　　和中散　治冷热痢腹痛里急
　　附子　川连【一两】乳香【一分】
　　各为末冷痢热痢连附末共一钱乳末一字饮下未止用青皮汤再下一服　赤痢附末五分连末倍之乳末一字白痢附末一钱连末减半乳末仝前
　　黑豆汤　治赤白痢服药不止
　　黑豆【半升炒去皮为末四合】甘草【一两】
　　用绵裹入湖水三升煎一升分二服
　　白矾丸　治赤白痢
　　白明矾　铅丹【二两】
　　仝入瓶中封固火煆为末糊为丸如梧桐子大饮下一二十丸
　　气痢　休息痢　蛊痢　乆痢
　　气痢
　　论曰气痢者由冷气停于肠胃间致冷热不调脾胃不和腹胁虚满肠鸣腹痛便痢赤白名为气痢治宜厚肠胃调冷热补脾气痢当自愈
　　缩砂丸　治气痢胃与肠虚不能制伏日夜无度黄瘦食不生肌困重无力眼目昏澁多年不愈
　　砂仁　陈皮　川归　赤石脂【一两】川连【二两】肉豆蔲【五钱】
　　共末蜜丸梧子大饮下二三十丸
　　黄连丸　治乆气痢不止或差或剧
　　川连　川归　乌梅肉　诃勒皮【一两】
　　共末蜜丸梧子大厚朴汤下二三十丸日二
　　猪肝丸　治冷劳气痢乆不差
　　雄猪肝【一具去筋膜切】陈皮　乌梅肉　干姜　诃梨勒【煨取皮】桂心　川归【一两】川连　紫朴【姜炒二两】大蒜【煨熟二枚】
　　共末用肝蒜研糊丸梧子大饮下二十丸
　　木香丸　治气泻不止
　　木香　丁香　砂仁　肉豆寇【一两】赤豆脂　诃梨勒【五钱煨】藿香【五钱】
　　共末糊丸梧子大饮下三十丸
　　木香丸　治一切气痢不止
　　木香　肉豆　砂仁　赤石脂【五钱】
　　共末用枣肉为丸如梧子大饮下三十丸
　　香艾丸　治气痢腹痛卧眠不安
　　熟艾　陈皮【一两】
　　共末酒糊丸梧子大盐汤下二十丸
　　乌梅丸　治气痢不止瘦劣痢成冷劳
　　乌梅　草蔲　紫朴【一两】甘草　川归　诃勒皮肉蔲　干姜　荜拨【三钱】桂心【五钱】猪肝【一大叶醋煮研糊】
　　共末肝糊丸如梧子大饮下三十丸
　　木香砂仁散　治气痢腹胀虚鸣
　　木香【二两五钱】砂仁【两半】枳殻　诃勒皮【三两】
　　共末饮下二钱
　　肉豆蔲散　治气痢腹胀不下食
　　肉蔲　诃勒　木香【一两仝上俱半生半炒】甘草　白术【三分】荜拨　干姜【五钱】
　　共末饮下二钱
　　荜拨煎　治气痢乆不差及诸痢困弱者
　　荜拨【三钱研末】牛乳【半升】
　　慢煎其半顿服神効
　　休息痢
　　论曰肠中宿挟固滞每遇饮食不节停饮不消即乍差乍发故取名为休息痢治药当加之以治饮消削陈寒痼滞之剂即愈
　　阿胶汤　治休息痢
　　阿胶　川连　龙骨【一分】艾叶【五钱】仓米【二合炒】
　　水煎三钱温服
　　黄丹散　治休息痢诸药无効
　　黄丹【三两炒】枣肉【三十枚仝丹捣纸包煨研末】川连　枳殻【五钱】
　　共末饮下
　　砂仁丸　治休息痢
　　砂仁【一两】肉豆蔲【五钱】羊肝【半斤切】
　　共末拌匀麫包纸裹煨熟研米糊丸梧子大饮下三十丸
　　黄连汤　治休息痢
　　川连　龙骨【五钱】熟艾　阿胶【五钱】
　　水煎三味去滓入阿胶再沸分二服每服后浓煎艾汤饮之
　　玉液丹　治休息痢
　　枯矾【二两】硫黄　硝石【五钱】
　　仝研化研末糊丸小豆大饮下一二十丸兼治肠风下血
　　砂仁丸　治冷气腹痛不止休息气痢劳损消化水谷温脾胃冷滑下痢不禁
　　砂仁　附子　干姜　紫朴　陈皮　肉豆蔲【五钱】
　　共末蜜丸梧子大饮下二三十丸
　　四神丸　治多年休息痢者
　　川归　龙骨【五钱】川连【一两】乌梅肉【二枚】
　　共为末用薤白取汁杵丸小豆大温水下二十丸
　　当归丸　治多年休息痢
　　川归　川连　乌梅肉【一两】
　　共末姜汁丸梧子大厚朴汤下二十丸
　　金石散　治多年休息痢
　　石灰【风化者】鉊丹【炒一分】糯米【炒黑一合】
　　将灰丹仝入锅慢炒一炊乆入米仝研末空心饮下二钱
　　蛊痢
　　论曰凡下痢脓血间杂瘀黑有片如鸡鸭肝与血皆下者蛊痢也此由嵗时寒暑不调湿毒之气袭人经脉渐至脏腑毒气挟热与血相抟客于肠间如病蛊注之状故名蛊痢
　　茜根饮　治蛊痢下血如鸡鸭肝腹痛难忍
　　茜根　升麻　片芩　犀角　川栢　桔梗【三分】白蘘叶　地榆【一两】
　　水煎三钱温服
　　升麻汤　治毒痢下血片脐下刺痛
　　升麻　地榆　片芩　茜根【两半】犀角【一两】山枝【二十一枚】
　　水煎五钱入生地薤白香豉温服日二
　　乆痢
　　论曰乆痢不差则元气日耗肠胃损伤湿气散入肌肉浮肿以胃土乆虚故也虫因虚动上食于膈则呕逆烦闷下蚀肠中则肛门疮烂乆而不差变成疳慝或下赤汁水血相半腥不可近者是谓五脏俱损其病难治紫朴汤　治久痢经年不差
　　紫朴　川连　熟艾　干姜　阿胶【炒】石榴皮【炒一两】
　　水煎三钱温服
　　茯苓丸　治久痢脾胃虚弱食不消肠鸣痛
　　白茯　龙骨　川归　干姜　川栢　赤石脂【三分】陈麯　川连【一两】附子　人参　甘草
　　共末蜜丸如梧子大饮下二十丸
　　黒神散　治肠滑久痢神効无比
　　酸石橊【一枚劈四块火烧尽不令作灰碗葢存性出火毒】
　　研末水煎石橊一办取汁下二钱　乆泻亦治
　　乆痢不止
　　生姜【切】砂糖【一两】
　　拌匀纸煨五更初作一服以腊茶嚼下
　　泄痢门
　　下痢里急后重
　　论曰下痢里急后重者有瘕聚也经所谓大瘕泄者里急后重数至圊而不能便茎中痛是矣法当和气而袪蕴滞则脾胃平和饮食腐化脓血自消大肠自固也当归黄连汤　治后重下赤白滞下腹内结痛
　　川归　犀角　赤茯【三分】川连【两半】甘草【五钱】紫朴　地榆【一两】
　　姜枣水煎三钱温服
　　圣功散　治冷热不和下痢赤白脐腹痛里急后重
　　干姜　五倍子【一两】甘草　诃勒皮【五钱】
　　共末饮下二钱
　　白头翁汤　治热痢下重
　　白头翁　川连　川栢　秦皮【三两】
　　水煎三钱温服
　　当归汤　治冷痢里急后重
　　川归【酒炒】胡椒　干姜　阿胶【一两】川连　紫朴【二两】
　　共末醋熬胶末为膏丸梧子大陈皮汤下二十丸
　　通神丸　治脓血杂痢后重疼痛乆不差
　　没药　乳香　五灵脂【一钱】巴霜【五分】
　　共研水丸小豆大木汤下五七丸　小儿减半
　　痢后脱肛
　　论曰下痢脱肛者因大肠虚弱冷气偃滞致不能便极力于下肛门脱出故名脱肛温其藏则愈古方有坐汤温熨之药皆良法也
　　黑圣散　治痢乆脱肛痛
　　大蜘蛛【一枚入泥合烧黑色勿太过】
　　研末入黄丹少许先用白矾葱椒汤洗拭干渗药在软帛上挼托肛头即不下
　　猪肝散　治洞泻脱肛
　　猪肝【一片炙】川连　阿胶　川芎【一两】乌梅肉【二两】艾叶【醋炒五钱】
　　共末酒下二钱
　　壁土散　治脱肛
　　故室东壁上土【五合】皂荚【三枚】
　　共末肛上取皂荚灰暖更互熨入
　　枳实熨方　治积冷下痢脱肛
　　枳实【一枚】
　　石上磨令滑泽鑚安柄子蜜涂炙令暖熨之冷易肛入即止　一方以猪脂和蒲黄肛上手按令入日二三愈
　　疳
　　论曰疳有五种乆变为蛊蛊一曰白疳令人皮肤干燥而无润泽之气二曰赤疳令人毛髪枯焦三曰烧疳令人腰强重四曰疳慝令人下部挛急背强不能俯仰五曰黑疳患者必死令人五脏俱损或下瘀血此葢肠胃俱虚嗜肥甘过度致脾胃缓弱谷气衰微卫气虚损肠间诸虫因虚而动虫蚀于上则手足烦疼心中懊憹嘿嘿不欲饮食腰无力食不知味精神恍愡夜梦倒顚咽喉生疮齿龂黒防损烂脓血俱出胃气逆则变呕哕下蚀肠胃便痢脓血或下瘀黑乆不已则肛门烂开渐至危殆
　　治积年疳痢面黄瘦
　　硫黄　川连　熟艾【一两】白蜜【一合】
　　水一升煮连艾取汁入黄末数沸绵滤过入蜜数沸分三服
　　疳痢乆不差羸瘦欲死
　　羊屎【一升】
　　水一斗浸一宿明旦绞汁顿服至日午惟食水煮饭极重不过三服差
　　二白汤　治乆痢变疳下部生恶疮恶寒壮热
　　桃白皮　槐白皮【一升】若参【五合】大枣【十枚】熟艾【五合要五月五日取者方炒】
　　用水五升煮半入熊胆一枣大搅匀以一升灌下部余分三服
　　治乆痢成疳　百方不差
　　丁香　麝香　川连【一分】
　　共末用竹筒吹入下部
　　湿
　　论曰凡下痢不止或发之余为水湿所乗客于肠胃令九虫皆动侵蚀脏腑故为湿之病所谓者虫动于匿而难寻故也谓虫因湿而动故名湿其症上蚀唇口下食肛门上唇生疮是虫蚀五脏令人心烦懊憹下唇生疮是虫蚀下部令人肛门伤烂若胃虚气逆则变为呕哕甚则脏腑被伤齿上下龂皆生疮齿色暗黑是其也下痢出瘀血者不可治
　　黄连汤　治疳湿蚀口齿及下部
　　川连【四两】熟艾【二两】苦参　槐白皮【三分】
　　水煎五钱重者不过三服
　　猪胆煎　治疳下部上攻除热杀虫
　　猪胆【一枚】米醋【五合】
　　煎醋百沸入胆汁再熬满口饮之虫死差
　　涂方　治疳无问所在皆治
　　死虾蟆【一只烧灰】
　　研末麻油和涂患处
　　丁香散　治疳湿洗熨下部
　　丁香【一分】麝香【一钱】甘草　犀角【三分】
　　共末以盐椒各三合豆二合水三升煮乗热用用绵蘸洗熨












　　圣济总録纂要卷六
<子部,医家类,圣济总录纂要>
　　钦定四库全书
　　圣济总录纂要卷七
　　休宁程林纂
　　咳门
　　咳
　　论曰肺主皮毛皮毛先受寒邪乃为咳五脏六腑又皆禀气于肺故以其时感寒而受病亦能为咳形症不同治亦随异学者审之
　　桑白皮汤　治咳胸满气急
　　桑白皮　半夏　川贝母　知母　五味子欵冬花　紫苏【一两】　人参　炙甘草　紫朴【五钱】
　　姜水煎三钱服日二
　　百部煎　治咳久不已
　　百部汁　生姜汁　生地汁　百合汁【如无以藕汁代之】白蜜【各一种】　麦冬汁【仝】　大枣肉【四两】
　　将诸汁入砂锅内慢煎下蜜又将枣肉捣烂入汁内收成煎汤化日频服
　　贝母散　治咳
　　贝母【一两】　甘草　阿胶【五钱】
　　共末空心饮下二钱日二
　　诃勒散　治咳
　　诃梨勒【煨取皮】
　　为末每以二钱用雄猪胰一枚去脂切掺末入乌梅肉一枚令匀以芭蕉包纸裹煨慢嚼
　　五味子汤　治咳昼减夜増不得眠食即吐逆五味子　白石脂　桑白皮　百合　麻黄【去根节】白蒺藜　杏仁【去皮尖】　川贝母　柴胡　欵冬花旋复花　枳殻【炒】　紫苑　桂心【五钱】
　　姜水煎三钱入糯米一撮温服
　　暴
　　论曰肺感于寒微者即成咳葢肺主皮毛寒伤肤腠则肺先受之其状咳语声嘶破咽喉不利也
　　杏仁汤　治中冷暴上气喘逆恶寒出清涕
　　杏仁　紫苑　片芩　甘草　川归　陈皮麻黄　桂心【五钱】　木香【一分】　大黄【炒两半】
　　水煎三钱温服日二
　　贝母煎　治暴胸膈不利痰逆喘急
　　川贝母【去心】　紫苑【蜜浸焙】　杏仁【去皮尖炒】
　　桑白皮【炙一两】　甘草【蜜炙】　百部【去心酒浸炒】
　　五味子【炒】　白前【甘草汤浸焙干五钱】
　　用水一斗入诸味煎取汁二升滤去滓入生地汁五合麦冬汁五合白蜜三合牛酥二两慢煎成频频含化一匙饮下
　　糖煎　治暴肺寒
　　饴糖　干姜【炒两半】　豉【炒二两】
　　分二剂煎去渣入糖姜末服
　　久
　　论曰肺主皮毛易感风邪寒邪伤于肺则为咳五脏各以其时受之为五脏之欬久不已传于六腑六腑不已三焦受之是为久其人咳而腹满不欲饮食多唾而肿气逆乃其症也
　　人参煎　治积年咳
　　人参【一两】　酥油　括楼【捣】　蜜糖【二两】
　　饭上蒸九次晒干为末空心汤下一匙日二
　　蛤蚧丸　治久咳喘急
　　蛤蚧【一对酥炙】　半夏　杏仁【去皮尖一两炒】　括楼【大者二枚去子取肉蒸研】　阿胶【蛤粉炒】　人参【五钱】　青皮【去白炒一分】干姜【煮二两】
　　共末蜜丸如小豆空心饮二十丸
　　阿胶散　治久咳
　　阿胶　人参　黄茋　炙甘草　杏仁【去皮尖炒】桑白皮【炙】　紫苑　桔梗【一两】
　　共末用猪胰一枚去油膜切拌末二钱葱白三寸盐少许湿纸包煨细嚼酒下
　　欵冬花散治肺寒久咳
　　欵冬花【不拘多少】
　　为末烧令病人吸之愈
　　阿胶饮　治久咳
　　阿胶【一两】　人参【二两】
　　共末用豆汁入葱白煎三钱若频呷
　　蒺藜贝母汤　治久咳
　　白蒺藜　川贝母　百合　赤石脂　紫苑麻黄【去根节】　天雄　枳殻【两半】　五味　川连地榆　桑根白皮【东引者炙】　桂心　贯众【一两】
　　片芩【五钱】　旋复花【炒三两】
　　姜水煎三钱服
　　冷
　　论曰形寒饮冷内外合邪因而客之则为肺咳葢肺主气外合皮毛其经环循胃口故内外得寒皆能伤之而为冷痰其吸呼气寒口如饮氷雪呕吐冷沫胸中急痛昼静夜甚得温则止遇寒即发是也
　　干姜汤　治冷痰嗽
　　干姜　麻黄【去根节二两】　桂心　炙甘草【一两】　紫苑五味子【五钱】　杏仁【去皮尖炒三十枚】
　　水煎三钱空心温服
　　细辛散　治肺寒咳喘满
　　细辛　甘草　五味子　干姜【三两】　赤茯苓【四两】
　　共末汤下二钱蜜丸亦可
　　干姜饴糖煎　治冷嗽及一切嗽
　　干姜【炒研末三两】　胶饴糖【一斤】
　　化饴糖拌末匀蒸频含化一匙
　　杏仁丸　治冷嗽呼吸气寒呕吐冷沫胸中急痛杏仁【去双仁皮尖炒香一升】　生姜【一斤切片炒干】　陈皮【去白炒五两】
　　共末蜜丸如梧子大空心酒下二十丸
　　热
　　论曰热嗽之状嗽而少涎由邪热薫于上焦客于肺经使津液内燥搏于咽嗌喉咙不利随其吸呼而咳嗽也百部丸　治肺气热嗽胸膈烦闷
　　百部　黄茋　杏仁　桂心【一两】　天冬　括楼【五两】马兠铃　紫苑　紫苏【四两】　参【二两半】
　　共末蜜丸如梧子大乌梅甘草汤下二十丸
　　阿胶丸　治客热嗽止嗽化痰
　　阿胶　人参　硼砂【二分】　丹砂　甘草【五钱】
　　氷片【二钱】
　　共末蜜丸如芡实大含化一丸日二
　　华葢汤　治上喘咳兼治膈热
　　桑白皮　陈麯【炒香】　桔梗【炒一两】　人参　百合【三分】杏仁【去皮尖炒】　炙甘草【五钱】
　　水煎三钱温服日二
　　凉膈散　治肺热咳嗽
　　甘草【生二两】
　　雄猪胆汁浸五日炙香为末蜜丸如梧桐子大薄荷
　　汤下二十丸
　　马兠汤　治肺热嗽气急喘闷
　　马兠铃【微炒】　桑白皮【炙一两】　苦葶苈【桑纸炒】
　　炙甘草【五钱】　半夏【姜汁制三分】
　　姜水煎三钱空心温服
　　呷嗽
　　论曰呷嗽者而胸中多痰结于喉间与气相击随其吸呼呀呷有声故名呷嗽宜调顺肺经仍加消痰破饮之剂射干丸　治久呷嗽喉中常作声发即偃卧不得射干【一两】　半夏　陈皮　百部　欵冬　细辛干姜　五味子　贝母　白茯　皂荚【去皮子炙】郁李仁【一两】
　　共末蜜丸如梧子大空心饮下二十丸
　　杏仁丸　治呷嗽有声
　　杏仁【去皮尖炒】　甘草【炙一两】　大黄【蒸】　牙硝【熬五钱】
　　共末蜜丸如梧子大空心姜汤下二十丸
　　紫苑杏仁煎　治肺脏气积呷嗽不止因肺虚损致劳疾相侵或胃中冷膈上热者
　　紫苑　酥【二两】　杏仁【去皮尖半升】　贝母　姜汁【三两】大枣【去皮核半斤】　五味子　人参　白茯　甘草桔梗　地骨皮【洗一两】　白蜜【一斤】　生地【汁五合】
　　共末与蜜汁同煎百沸器盛蒸三五次成饴煎仰卧含化一匙日二
　　五脏诸咳嗽
　　论曰内经谓肺咳之状咳而喘息有音甚则吐血心咳之状咳而心痛喉中介介如梗状甚则咽肿喉痹肝咳之状咳而两胁下痛甚则不可以转转则两胠下满脾咳之状咳而右胁下痛隂隂引肩背甚则不可以动动则咳剧肾咳之状咳则腰背相引而痛甚则咳涎五脏之咳久而不已乃传六腑六腑之咳内经论之详矣前胡汤　治五脏诸咳嗽
　　前胡　五味　生地　泽防　半夏【二两】　贝母麻黄　人参　山药　白术　白茯　杏仁甘草　葛根　乌梅【去核炒一两】
　　姜水煎三钱空心温服
　　五灵脂汤　治肺咳嗽及诸嗽
　　五灵脂　马兠铃【一两】　人参　五味　甘草【炙】桑白皮【蜜炙】　陈皮【去白炒】　杏仁【去皮炒五钱】
　　姜水煎三钱空心温服日二
　　人参桔梗散　治心咳嗽咽喉肿痛
　　人参【一两】　桔梗【炒四两】　白茯　牛旁子【炒三两】甘草【炙两半】
　　共末姜汤空心下二钱日二
　　木乳散　治肝咳嗽两脇下满【木乳即皂荚树根皮】木乳【酥炙三两】　杏仁【去皮尖炒】　贝母【去心二两】　甘草【炙一两】
　　共末姜橘汤下二钱
　　半夏陈皮汤　治脾咳嗽
　　半夏　陈皮　杏仁【一两】　赤茯　柴胡　麻黄【一两】生姜　甘草【五钱】
　　水煎三钱空心温服
　　四味散　治肾咳嗽
　　补骨脂【炙】　牵牛子【半生炒】　杏仁【一两】　郁李仁【五钱】
　　共末茶下二钱
　　黄茋散　治大肠咳嗽
　　黄茋　人参　白茯　桑白皮【二两】　甘草【三两】
　　共末汤下二钱
　　半夏桔梗汤　治脾肺寒热劳咳痰盛呕逆
　　半夏　桔梗　桑白皮　胆南星【二两】
　　姜枣水煎三钱温服
　　阿胶散　治肺胃不调久咳不差
　　阿胶　甘草　桔梗【炒】　桑白皮【五钱】　细辛【一钱】
　　共末空心姜汤下二钱日二
　　鹿角胶汤　治大肠咳嗽
　　鹿角胶　杏仁【去皮尖炒研】　甘草　半夏【姜汁制】麻黄【去根节二两】
　　姜水煎三钱空心温服
　　人参丸　治脾胃虚弱痰壅咳
　　人参　木香　诃梨勒【煨取皮一分】
　　共末蜜丸梧子大空心饮下二十丸
　　咳上气
　　论曰诸气皆属于肺肺气和平则升防自若若为寒邪所伤则肺气壅不得宣通故咳而上气其症咳多涕唾甚者面目浮肿久而不已肺气虚极风邪停滞令人胸背痛以至唾脓血也
　　润膈丸　治积年咳上气涎吐稠黏五心烦躁不思食肺经留热
　　阿胶　熟地　人参　山药　五味
　　白茯　逺志　防风【一两】　麦冬　贝母
　　杜仲　丹参　茯神　栢子仁　百部【五钱】
　　共末蜜丸如弹子大水煎一丸服
　　香豉豆汤　治三十年咳上气
　　豉【炒五钱】　细辛　杏仁　甘草　呉茱茰【洗炒一两】紫苑【二两】
　　共末蜜为丸如梧桐子大含化日二
　　郁李仁煎　治积年上气咳不得卧
　　郁李仁【去皮二两】
　　水二升研如杏酪去滓煮令无辛气入酥二枣许和匀空心频频温服
　　防榔汤　治上气腹胀胸胁痛咳不下食
　　防榔【十四枚】　白蜜【二合】　生姜　酥【三两】
　　干姜【一两】　　枇杷叶【一把去毛蜜炙】
　　水三升煎一升去滓入酥蜜再沸分三服
　　柴胡桑皮汤　治咳上气促急心躁寒热四肢烦痛夜甚
　　柴胡　桑白皮　天雄　枳殻　大腹皮
　　麻黄【去根节】　羗活【两半】　川黄连　甘草
　　桂心　川归【一两】　白梅【去核四枚】　片芩
　　旋复花【五钱】
　　姜水煎三钱服
　　紫苑汤　治咳上气
　　紫苑　欵冬　枳殻　桔梗【一两】　赤芍
　　赤茯　陈皮　百合【两半】　大腹【二枚】
　　水煎三钱服
　　四神散　治肺气不和上气咳
　　百部　白薇　川贝母　欵冬花【二两】
　　共末蜜丸如梧子大空心桑白皮汤下二十丸
　　地黄煎　治上气咳肺气壅热不和
　　懐生地【升半】　　麦冬汁　　天冬汁
　　生姜汁【五分】　　参　　　柴胡
　　黄牛酥　　赤茯苓【五两】　五味子
　　欵冬花　紫苑　黄茋　　川贝母
　　桂心【二两】　　杏仁【去双仁皮尖炒五两】　人参【二两】
　　共末将酥汁蜜慢煎入末和匀熬成煎用磁瓶盛贮甑上蒸频服一二匙汤下　内有白蜜五两
　　咳嗽唾脓血
　　论曰咳嗽唾脓血者由肺感寒气咳嗽伤于阳也心主血肺主气血随气上逆故咳而有血寒邪壅热于肺间津液相搏凝滞蕴结故化为脓因咳而咯吐脓血也百部丸　治咳嗽上喘吐脓血胸膈不利咽喉肿痛百部　天冬　贝母　桔梗　紫苑　欵冬花【二两】
　　共末蜜丸如梧桐子大甘草乌梅汤下三十丸
　　桑白皮汤　治咳嗽吐脓血痰涎
　　桑白皮　麦冬　欵冬花【一两】　贝母　甘草黄明胶【五钱】
　　水煎三钱温服
　　菜菔子汤　治咳唾脓血痰涎
　　菜菔子【五钱研】　白蜜　牛酥　桃仁
　　杏仁【二味同去皮尖烂研成膏一两】　饴糖【二两】
　　熬酥蜜入饴糖膏酥成煎汤化一匙
　　蛤蚧汤　治咳嗽咯血吐脓
　　蛤蚧　人参　贝母　杏仁　甘草　知母鹿角胶　葛根　桑皮　枇杷叶【炙一两】
　　水煎三钱温服
　　五味子汤　治咳嗽吐脓血连胸膈痛
　　五味子　生地　桔梗　桑皮　紫苑　续断赤小豆　甘草【五钱】
　　水煎三钱入竹茹一丸煎温服
　　薤白汤　治久咳嗽肺虚吐血将成劳病
　　鼈甲　阿胶　甘草　鹿角胶【二两】
　　水煎三钱入薤白三寸服
　　括楼汤　治咳嗽咯血喘满肺痿
　　括楼【二枚去穰入蛤粉炒】　葛根　防己　杏仁　贝母马兠铃　甘草　阿胶【二两】
　　水煎三钱入蜜少许温服
　　杏仁汤　治肺气壅热咳嗽上气吐脓血
　　杏仁　桑皮　柴胡【三分】　甘草　桔梗　紫苑麻黄【去根节】　欵冬　川连　茜根　半夏【五钱】
　　姜水煎三钱温服
　　咳嗽失声
　　论曰咳嗽失声者葢肺气上通于喉咙喉咙者肺之系肺感寒防者成咳嗽咳嗽不已其气奔迫窒塞喉中故因而失声也
　　杏仁煎　治咳嗽失声语不出
　　杏仁【一升去皮尖炒研】　五味子　木通　贝母
　　紫苑【一两】　桑白皮【五两】　姜汁　饴糖【一升】
　　分三剂每水四钟煎去滓入杏汁糖三之一成煎贮器中含化一匙
　　补肺人参汤　治气虚咳嗽言语声嘶饮食减少日渐消瘦
　　人参　黄茋　地　桂心【一两】　白术　紫苏【三分】干姜　杏仁　紫苑　五味【五钱】　鹿角胶【一两】
　　枣水煎三钱温服
　　漏声散　治咳嗽声不出
　　五味子　欵冬　人参　木通　细辛　竹茹石菖蒲　牛酥【三两】　杏仁　白蜜　姜汁【一升】枣肉【二升】　桂心【三两】
　　水煎诸味去滓入酥汁蜜枣慢煎稠酒下一匙日三
　　紫苑丸　治肺感风冷咳嗽声嘶
　　紫苑　贝母　欵冬　桂心【两半】　杏仁　甘草【二两】陈皮　人参　白茯　百部【一两】
　　共末蜜丸如梧子大空心饮下三十丸
　　风冷声嘶
　　论曰其风冷声嘶者其声嘶嗄不通畅也葢肺象金金主声音人五脏有五声皆禀肺气而通之今风冷乗于肺经则气道不调故声音不出而嘶嗄也
　　杏仁煎　治风冷失声语音不出
　　杏仁【去皮尖烂研成膏】　桂心【二两】　五味子　贝母细辛　紫苑【一两】
　　共末水煎去滓入蜜饴糖姜汁杏膏慢煎酒下一匙
　　石菖蒲散　治风冷抟肺气塞不通声嘶不出
　　菖蒲　五味子　细辛　陈皮　紫苑　干姜【五钱】诃梨勒　杏仁【一两】
　　共末酒下二钱
　　通声辛甘煎　治肺气虚为风寒所伤语声嘶嗄气息喘急不通痰逆上气咳嗽
　　真酥　白蜜　饴糖　姜汁　百部汁
　　枣肉【一斤】　杏仁【一升研】
　　用防火慢煎成煎酒下一匙
　　诸气门
　　诸气綂论
　　论曰内经云百病所生生于五脏肺之所生独主于气不足有余葢由虚实故所病不同其症亦异怒则气逆甚则呕血及飱泄故气逆也喜则气和荣卫通利故气缓也悲则心系急肺布叶举使上焦不通荣卫不散热气在内故气消也恐则精怯怯则上焦闭闭则气还还则下焦胀故气不行也寒则腠理闭气不行故气収也热则腠理开荣卫通汗大泄故气泄也惊则心无所倚神无所归虑无所定故气乱也劳则喘息汗出内外皆越故气耗也思则心有所存神有所归正气留而不行故气结也
　　七气丸　治寒热愁怒惊思恚气
　　大黄【二两半】　人参　半夏　细辛　柴胡　干姜吴茱茰　桔梗　菖蒲【五钱】　赤茯　川芎　甘草石膏　桃仁【去皮尖炒】　川椒【三分炒】
　　共末蜜丸如梧子大饮下三十丸　一方加桂心
　　麝香丸　治一切气逆胸膈否闷中脘不快痰癖留滞呕吐恶心肢体倦不思饮食
　　麝香　丹砂　紫朴　木香　肉防【五钱】　半夏防榔【二两】　丁香　乳香【一两】　桂心【三分】
　　共末用姜汁煮半夏末为膏丸小豆大陈皮汤下二十丸
　　藿香汤　治诸气不调胸膈痞滞升降不匀
　　藿香　紫朴　干姜【一两】　甘草　青皮【三分】
　　桂心【五钱】　枇杷叶【一两】
　　生姜大枣水煎五钱空心温服日二
　　上气
　　论曰凡人一日一夜共一万三千五百息呼随阳出气于是升吸随隂入气于是乎降一升一降隂阳交通气乃和融所谓上气者葢气上而不下升而不降喘息有声是也本于肺脏之虚复感风邪肺胀叶举诸脏气又上冲而壅遏此所以有上气之也
　　地黄煎　治上气乏急
　　生地汁【升半】　生姜汁　牛酥【半升】　白蜜【一升】
　　淡竹叶【半升】　杏仁【去皮尖二两半】　炙甘草　贝母【去心】苏子【二两】　赤茯苓　紫苑【两半】
　　水四升煮竹叶甘茯苏苑去滓入汁蜜熬成煎重汤煮搅稀饴含化一匙
　　欵冬花汤　治上气咽中不利
　　欵冬　五味子　半夏【二两】　射干　细辛
　　紫苑【一两】　麻黄【三两】
　　姜枣水煎三钱空心温服
　　酥蒜煎　治上气喘急
　　酥【半斤】　大蒜【三枚】
　　以酥煮蒜煮去蒜入姜汁成煎频服一匙
　　双仁丸　治上气喘急不安
　　桃仁　杏仁【俱去皮尖炒】
　　烂研水和生麫为丸如梧桐子大姜蜜汤下二十丸
　　上气喉中如水鸡声
　　论曰肺主气上通于喉咙肺经客寒则喉咙不利痰唾凝结气道奔迫喘息有声声如水鸡
　　半夏丸　治上气咳嗽喉中作声坐卧不得
　　半夏　紫苑桑皮【一两】　百部　欵冬　射干陈皮　五味　贝母　皂荚【炙】　赤茯【三分】
　　杏仁【两半】　细辛【五钱】
　　共末蜜丸如梧子大姜枣汤下二十丸
　　射干汤　治咳而上气喉中如水鸡声
　　射干　半夏　五味　欵冬　紫苑【二两】　细辛麻黄　生地【四两】
　　大枣水煎五钱温服
　　短气
　　论曰短气不足以呼吸者肺虚也倚息短气不能卧其形如肿者饮也短气上喘气道促急者肺虚而寒邪实也如是者不可概而论之
　　紫苏汤　治卒短气
　　紫苏【二两】　陈皮【五钱】
　　大枣酒水煎三钱温服
　　枸汤　治短气
　　枸
　　姜枣水煎三钱温服
　　阳厥
　　论曰内经云有病怒狂者生于阳也阳气者因暴折而难决故善怒也病名曰阳厥夫隂阳未可偏胜则气逆阳厥者阳胜而气逆不调也葢阳气暴折则鬰而不散故多怒而狂怒则气上故颈脉动而大疾者为阳厥之症也其治夺食即已葢食入于隂长气于阳阳盛故厥逆怒狂夺食者所以平其气也
　　铁落饮　治阳厥善怒除烦下气
　　铁落【即染皂铁浆是也】
　　每服重汤温一钟饮之
　　竹沥石膏汤　治阳厥多怒狂躁不安上攻头颈竹沥　石膏【两半】　山枝　生地　参　赤茯升麻　知母【三分】
　　姜水煎三钱入竹沥服
　　犀角丸　治阳气偏胜气厥多怒如发狂状心胸烦满忿忿多怒颈脉疾动
　　犀角　防风　甘草【一两】　枳殻　石膏【五钱】
　　升麻　萎蕤【三分】
　　共末蜜丸如梧子大饮下二十丸
　　定神丸　治阳厥怒狂
　　白茯　逺志　人参　防风　栢子仁【一两】
　　甘草【一两】　龙骨【两半】　牡蛎　枣肉【一两】
　　共末蜜丸如梧子大汤下二十丸
　　羚羊角汤　治阳厥气逆善怒狂妄不常
　　羚角　五味子　沙参　枣仁　茯神　逺志萎蕤【一两】　龙骨【煆五钱】
　　为粗末姜水煎三钱服日二
　　积聚门
　　积聚綂论
　　论曰积者五脏所生气之所积名曰积其始发有根本其痛不离其部由隂气所生也聚者六腑所成气之所聚名曰聚其始发无根本其痛亦无常处由阳气所生也然又有症瘕癖结者乃积聚之异名也症状不一原其病本大约相类但从其所得或诊其症状以立名尔且症者为隐现腹内按之形症可騐也瘕者为瘕聚推之留移不定也癖者癖侧于胁肋结者沉服结强于内然有得之于食有得之于水有得之于忧思恚怒有得之于风寒种种不一凡使气血沉滞留结而为病者治须渐磨渍削使气血流通则病自愈矣
　　积聚
　　论曰经云病有积有聚何以别之夫积者隂气也聚者阳气也隂沉而伏阳浮而动故气之所积名曰积气之所聚名曰聚然积者五脏所生聚者六腑所成积之为病其始发有常处其痛不离其部上下有终始左右有所穷尽聚之为病其始发无根本其痛亦无常处上下无留止此积聚之分别也
　　鼈甲丸　治腹内积聚心肋气满时吐清水恶寒不下食
　　鼈甲【醋炙】　大黄【炒】　防榔【二两】　人参　附子前胡　白术　黒干姜　枳殻　防葵　川归桔梗　甘草【一两】　食茱茰　紫朴【三两】
　　共末入蜜杵丸如梧子大空心酒下三十丸
　　万灵丸　治积聚滞气胸膈痞闷心腹刺痛
　　雄黄　陈皮【去白炒】　大黄　白丑【一两】　肉苁蓉京三棱【煨】　杏仁　巴豆【去皮心油】　干漆【炒烟】　青皮【五钱】　诃勒皮【三分】　天南星【姜制】　木香　藿香叶白术【炒一分】　胡椒【半分】
　　共末薄荷汁糊为丸如小豆大　伤食姜汤下三五丸　伤酒姜汤下十丸
　　大五积丸　治五积胸膈痞闷腹胁胀满宿食不消积
　　气成块心腹痛不能饮食
　　磠砂　芫花　干漆【炒烟一两】　木香【仝后末】　巴豆【去皮心油】　皂荚【去皮子尖】　乌头【去皮脐三分仝上五味入醋三升熬膏】　大黄【炒】　京三棱【煨】　鼈甲【醋炙】　川归　陈麯　青皮【去白炒一两】　桂心【三分】
　　共末用膏丸如小豆大茶酒任下五七丸欲疏利服十丸
　　十味五积丸　治五积气呕吐酸水心腹胀闷不思食沉香　陈皮【去白炒】　甘松　京三棱【五钱】　芫花【醋炒焦】　牵牛【捣取末】　木香　甘遂【连珠者】　大防姜黄【一两】
　　共末糊为丸如梧子大用陈皮汤空心下二三十丸
　　木香丸　治五种积聚成块
　　木香　防榔　人参　郁李仁　诃勒皮　大黄【防煨三两】　苏子　白芍　赤茯　枳殻【去白炒】　黑干姜　硝石【二两】
　　共末入蜜为丸如梧子大酒下二三十丸
　　牛膝芍药丸　治积聚症癖气块
　　牛膝　白芍药　大黄【炒】　桔梗　赤茯苓　诃梨勒【取皮】　柴胡　紫朴【姜炒三两】　枳殻　防榔　陈皮【去白炒一两】
　　共末入蜜杵丸如梧子大空心大枣汤下二三十丸
　　肥气
　　论曰凡人积气在左脇下如覆杯有头足者名曰肥气乃肝之积也葢肝藏血故隂多而阳少发为积气由肺病传肝肝传脾脾以季适王而不受传是邪气留于肝故积为积气久不愈令人发欬逆痎疟连岁不已此隂盛阳虚故也
　　蓬累根汤　治久积结癖气不散左脇下如覆杯吐酸水面色黄此名肥气并女人血瘕
　　蓬累根　怀生地【二两】　川归　赤芍药【一两】　丹皮枳殻【炒】　桂心【三分】　生姜【焙五钱】
　　水煎三钱空心温服日二
　　青蒿汁汤　治久积肥气寒热痎疟
　　青蒿汁【一合】　生姜汁　童便【半合】　常山　柴胡【三分】乌梅肉【炒】　鼈甲【醋炙】　炙甘草【一分】
　　水煎五钱去滓入三汁少许沸服日二
　　酸枣仁丸　治肝积肥气久不已变成寒热痎疟令人热多寒少小便赤咳逆
　　酸枣仁【生】　苏子　木通　薏苡仁　黄茋枳殻【麦麸炒】　木香　坐拏草　升麻　大黄麦门冬　赤茯苓【一两】
　　共末入蜜杵丸如梧子大麦冬汤下二三十丸日二
　　石韦丸　治肝积肥气
　　石韦【去毛】　京三棱　附子　陈皮　川椒【去目炒】吴茱茰【炒一两】
　　共末入蜜杵丸如梧子大荆芥汤下二三十丸
　　伏梁
　　论曰内经谓病有小腹盛上下左右皆有根名曰伏梁裹大脓血居肠胃之外不可治治之毎切按之至死又曰人有身体髀股胻皆肿环脐而痛病名伏梁此风根也夫气之所聚名曰聚气之所积名曰积聚阳气也故无留止积隂气也故有形状伏梁心之积也起于脐上故小腹盛上下左右皆有根裹大脓血居肠胃之外故环脐而痛此为风水之病使身体髀胻皆肿名曰伏梁以其若梁之隐于伏也其症有浅深居脐上为逆以邪气之逆上行也居脐下为从以邪气之顺下行也治法不可动动之为水溺濇之病故曰论在刺法中
　　鼈甲汤　治伏梁积气
　　鼈甲【醋炙】　白芍　京三棱　大腹皮【一两】　怀生地柴胡　川归【两半】桂心　生姜【三分】
　　水煎三钱入木香少许服日二
　　桃奴散　治伏梁积气
　　桃奴
　　暴干为末空心温酒下三钱未差再服
　　诃梨勒丸　治忧积伏梁气
　　诃勒皮【二两】　防榔　大黄【炒三两半】　防葵　柴胡枳殻【去白炒】　羚羊角　川连　赤茯苓　生姜【两半】子芩　木通【一两】
　　共末入蜜杵为丸如梧子大空心饮下三十丸日二
　　痞气
　　论曰凡积气在胃脘覆大如盘者脾积也痞结不通故名痞气此本肝病传脾脾当传肾肾以冬适王而不受邪气留于脾故结为积久不愈令人四肢不收发为黄疸使饮食不为肌肤所以然者脾藏肌肉之气能与胃行其津液以荣养四肢若为积气所留则不能荣养故有四肢不收饮食不为肌肤之症也
　　平气丸　治脾积痞气腹胁膨胀心胸闷痛不思食防榔【防煨一枚】　京三棱　砂仁　胡椒【五钱】　青皮【炒一两】　乌梅肉【炒两半】　巴豆【二钱去皮心油】
　　共末糊为丸如小豆大姜汤下三丸
　　白术汤　治脾积痞气胁肋满闷
　　白术　紫朴【姜汁炒】　桂心　柴胡【三两】　炙甘草【一两】防榔【十枚防煨】
　　生姜水煎三钱空心温服日二
　　匀气汤　治脾积痞气胃脘不安肌瘦减食
　　大腹皮【二枚全用】　白术　桂心　牵牛【半生半炒】　麦蘖紫朴【姜汁炒】　郁李仁【半生半炒】　甘草　陈麯【一两】高良姜【五钱】
　　生姜大枣水煎五钱空心温服再晚服
　　息贲
　　论曰凡积气在左胁下覆大如杯者肺积也气上贲冲息有所妨名曰息贲此本心病传肺肺当传肝肝以春适王而不受邪气复贲于肺故结为积若久不已令人洒淅寒热喘咳发肺痈所以然者肺主气外合于皮毛今肺气留积故有咳喘寒热肺痈之病
　　枳实汤　治肺积息贲上气冲胸满咳逆
　　枳实【麸炒黄】　木香　防榔　炙甘草　葶苈【纸炒】吴茱茰【炒五钱】　杏仁【去皮尖炒二分】
　　姜枣水煎三钱空心温服日二
　　桑白皮汤　治肺积息贲上气胀满咳嗽涕吐脓血桑白皮　麦门冬【两半】　桂心　甘草【五钱】　陈皮【炒】皂牙【去皮尖一两】
　　生姜水煎三钱温服日二
　　贲豚
　　论曰凡积气发于小腹上至心下若豚状或上或下来徃无时者肾积也葢肾水乗心其状贲冲如豚名曰贲豚此本脾病传肾肾当传心心以夏令适王而不受邪气复留于肾故结为积久不已令人喘逆骨痿少气所以然者肾藏骨髓之气若其气留积不能荣养骨髓故变为喘逆骨痿之病也
　　四味丸　治久积贲豚气时攻膀胱痛
　　川椒【炒出汗】　附子　肉苁蓉　蘹香子【一两】
　　共末蜜丸如梧桐子大酒下
　　桃仁丸　治肾积气贲豚
　　桃仁【去皮尖二两研用酒二升煎成膏】　木香　青皮【去白炒】蘹香子【炒】　桂心【五钱】　防榔【三分】　黒干姜【一分】
　　共末膏丸梧子大酒下三十丸
　　化气沉香汤　治肾积
　　沉香　木香　人参　附子　黄茋　乌药甘草　五味　大茴　牛膝　石斛　陈皮髙良姜　巴防天　桂心【五钱】
　　生姜水煎三钱温服日二
　　李根白皮汤　治贲豚气冲心汲汲短气发作有时李根白皮【炙八两】　人参　附子　甘草【二两】　半夏【七两】　赤茯　黒干姜　桂心【三两】
　　水煎三钱温服日二
　　吴茱茰汤　治贲豚气上冲心胸逆渴
　　吴茱茰【一而】　人参　甘草　半夏【四两】　桂心
　　姜枣水煎服
　　木香散　治一切风及肾脏贲豚气上冲心胸满闷木香【一两】　白芷　沉香　杉木节　莪茂蘹香子【炒】　桂心　青皮【五钱】　木　枳殻【炒三分】
　　共末姜汤下二钱
　　磁石散　治贲豚冷气上冲昏乱四肢软弱不收
　　磁石　木香　防榔　肉豆防【一两】
　　共末葱白酒下二钱日二
　　压气木香丸　治贲豚气上冲胷膈
　　木香　丁香　肉豆防　白豆防　吴茱茰【炒五钱】　沉香【三分】　青皮【一分】　麝香【二钱】
　　共末用硇砂猪胆汁和丸梧子大酒下二十丸
　　木香防榔散　治肾积气不散结伏贲豚发即上冲心胸令人喘逆骨痿少气等疾
　　木香　防榔　白芷　沉香磁石　大茴　川芎诃勒皮　牡蛎【五钱】　桂心　陈皮【三分】
　　共末生姜盐汤下二钱
　　诸症
　　论曰积气在人腹中久不差则牢固推之不移者症也此由寒温失宜饮食不节致脏腑虚弱食饮不消按之其状如杯盘牢结久不已令人体瘦而腹大至死不消诊其脉而坚其状不转动者此其症也
　　鼈甲丸　治诸症块冲心气满不下食手足烦闷鼈甲　诃勒皮【二两】　人参　炙甘草　防葵大黄【防炒两半】　白术　郁李仁　桂心　杏仁【去皮尖一两研成膏】
　　共末入蜜杵丸梧子大酒下二三十丸
　　夹食丸　治症癖食气食劳五膈痰逆
　　乳香　木香　川归　肉防　干姜　京三棱【煨】附子　丹砂　青皮　巴豆【去油一两】　紫苑　鼈甲【醋炙二两】　丁香
　　共末入蜜杵丸小豆大丹砂为衣酒下三五丸
　　结瘕
　　论曰结瘕者积聚之类也聚积久不散谓之结浮流腹内按抑有形谓之瘕结之症形体瘦瘁饮食不作肌肤遇隂寒冷湿之气则发而腹胁块硬隐隐然痛者是也瘕之症腹中气痛动转横连胁下有如癖气遇脾胃有冷阳气不足而发动者是也
　　紫葛丸　治结瘕腹胀坚硬如石肚上青筋浮起紫葛　郁李仁【一两】　木香　桔梗　诃勒皮【三分】大黄【炒两半】　紫苑【三分】　牵牛子【五钱半生半炒】
　　共末入蜜杵丸梧子大木通大枣汤下二十丸
　　痃气
　　论曰痃气谓脐腹左右硬而痛横逆如臂取象如弓之急故谓之痃气葢因寒温失宜房劳过度真阳虚隂冷内生所以水饮入于胃而不能销铄流于胁下经久不去遂成痼疾若遇隂寒或食冷物则作痛久之则不能饮食致肌肤消瘦
　　诃梨勒丸　治痃气胸胁满大肠常
　　诃勒　桂心　白芍　大黄【炒】　甘草　乌药防葵【一两】　鼈甲【二两】
　　共末入蜜杵丸如梧子大姜汤下二三十丸
　　附子草防丸　治痃气急痛呕吐酸水
　　附子　草豆防【二两】　桂心　吴茱茰【一两】　木香【五钱】桃仁【三两去皮尖炒】　丁香【三分】
　　共末入糊丸梧子大姜橘汤下二三十丸
　　大黄丸　治痃气急痛呕吐酸水大便不通满闷大黄【二两用酒二升熬成煎】　丁香　防榔【煨三分】　木香诃梨勒【煨取皮】　桂心【一两】
　　共末同煎杵丸小豆大酒下二三十丸
　　京三棱丸　治五积痃癖气块
　　京三棱　木香　青皮　防榔　石三棱
　　鸡爪三棱【五钱】　肉豆防【二枚】　硇砂【三分】
　　共末用姜汁糊丸梧子大姜汤下二三十丸
　　缓中丸　治痃气急痛腹胀胃脘痛不下食呕逆干姜　甘草【一分】　人参　附子　白芍　陈皮防榔　桂心　枳殻　鼈甲　半夏　紫朴【五钱】
　　姜水煎服
　　酒癖
　　论曰胃弱之人因饮酒过多酒性辛热善渴而引饮遇气道否塞酒与饮俱不化停在胸肋结聚其癖其状按之有形或按之有声脇下急胀满或致痛闷肌瘦不能食因酒得之故谓之酒癖
　　干姜丸　治酒痃癖水饮不消两胁胀满时呕吐腹中水声
　　干姜　葛根　枳殻【一两】　白术【二两】　陈皮【三分】甘草【五钱炙】
　　共末入蜜杵丸梧子大饮下三四十丸
　　栝蒌散　治酒癖胁下胀满不能下食
　　栝蒌实【一两】　陈麯【炒香五钱】
　　共末空心葱白下二钱日二














　　圣济总録纂要卷七
<子部,医家类,圣济总录纂要>
　　钦定四库全书
　　圣济总録纂要卷八
　　休宁程林纂
　　吐血门
　　吐血綂论
　　论曰吐血病有三种一则縁心肺蕴热血得热则妄行下流入胃胃受之则满闷气道贲冲故令吐血二则虚劳之人心肺内伤恚怒气逆肝不得藏血乗虚而出因怒气逆甚则呕血三者縁酒食过饱胃间不安或强吐之气脉贲乱损伤胃心血随食出此名伤胃
　　黄茋散　治吐血
　　绵黄茋　白芨　白敛　黄明胶【粉炒四两】
　　共末空心饮下二钱
　　緑云散　仝前
　　百合　人参　侧柏叶　阿胶【粉炒二两】
　　共末空心饮下二钱
　　神效鹿角散　治吐血咯血
　　鹿角胶　川柏【炒五钱】　杏仁【二十一枚去皮尖】
　　共研入白麫水下二钱
　　阿胶散　治咯血吐血
　　阿胶　白芨　白芷　白敛　川柏【蜜炙一两】
　　共末饮下二钱
　　藕汁茯苓散　治吐血不止
　　生藕汁　白茯苓　怀生地　炒黒蒲黄【等分】
　　以三味共末调藕汁下二钱
　　补肺煮肺散　治吐血咯血等
　　杏仁【一百二十枚去双仁皮尖研极烂】　百合【四两】　葱白【三茎】糯米【三合】
　　共和匀用猪肺一具去筋管膜仝煮蜜汤下
　　异攻散　治吐血不差
　　人参【一两】
　　研极细五更时打鸡子清和服二三钱
　　黄药子散　治吐血
　　黄药子　防己【等分】
　　共末用小麦汤下一钱吐甚者一服减二服止
　　艾灰散　治吐血
　　艾叶
　　烧灰存性为末新汲水空心下二钱
　　竹叶芍药汤治吐血衂血大小便出血
　　淡竹叶【六合】　赤芍　甘草【炙一两】　阿胶【三两】
　　川归【两半】
　　水煎五钱温服日二
　　地黄藕汁饮　治心肺热极喘闷吐血
　　生地汁　生藕汁　生姜汁　小蓟根汁
　　生牛防子汁　生白蜜【等分】
　　共和匀徐呷数口
　　地黄饮　治吐血不止
　　怀生地【一两取汁】　鹿角胶【一两炙】
　　童便五合煎沸入汁末十数沸分三服
　　吐血不止
　　论曰藏真髙于肺而主气藏真通于心而主血藏真散于肝而藏血是三者或因忧愁思虑与夫恚怒气逆伤之则气乱而血妄行下入于胃胃受之则胀满其气贲冲于上故吐血不止也
　　白金散　治吐血肺元受损
　　上白麫　石菖蒲【一两】
　　共末空心水下二钱暑毒气姜汁蜜水下
　　白敛汤　治吐血咯血不止
　　白敛【二两】　阿胶【炒二两】
　　用酒水合煎三钱去滓入生地汁半合沸服
　　生犀桔梗散　治吐血似鹅鸭肝昼夜不止
　　生犀角　生桔梗【一两】
　　共末空心温酒下二钱晩下一钱
　　补肺百花煎　治吐血不止兼咳嗽
　　生地汁　生藕汁【一升】　生姜汁【半升】　干青柿【五枚研作糊】　黄牛乳【升半】　胡桃肉【十枚】　大枣【二十枚研】
　　好白酒一升仝上数味煎如饧入后药
　　黄明胶【炙研五钱】　杏仁【去皮尖研三两】　秦艽【五钱研末】
　　仝上合煎减半入蜜四两养成煎空心用糯米饮下一二匙日三服酒下亦可
　　阿胶汤　治吐血不止
　　阿胶【炒研】　熟艾【三两】　白芍　地榆【四两】　小蓟根【五两】
　　水煎五钱
　　土马騣汤　治心肺蕴热恚怒气逆便血妄行日夜不止
　　土马騣【焙二两】　人参　白茯　秦艽　炙甘草枳实【麸炒】　怀生地【酒洗】　柴胡【一两】
　　水煎五钱空心温服日二
　　呕血
　　论曰忧愁思虑则伤心恚怒气逆上而不下则伤肝盖心主血肝藏血二脏俱受伤则血溢妄行流散不止气逆则呕吐而出血也
　　三汁饮　治吐血呕血衂血等
　　麦冬汁　生地汁　生藕汁　冷水【各一钟】白药【一两】
　　和匀温服一二钟以差为度
　　生地黄汤　治忧愁恚怒呕吐出血烦闷少气胸中痛
　　怀生地【半斤】　阿胶【粉炒研】　炙甘草【两半】
　　用大枣水煎五钱空心温服日二
　　荆芥穗饮　治呕血不止
　　荆芥穗　山枝仁　片芩　蒲黄【一两】
　　水煎五钱空心温服晩再服以差为度
　　唾血
　　论曰邪热薫于肺则损肺恚怒气逆伤于肝则损肝肺肝伤动故令人唾血如唾中有若红缕者属肺脏如脇下先苦痛而后唾鲜血者属肝经俱可析而治之紫苑散　治肺气内伤邪热薫积欬唾有血
　　紫苑　川归　川芎　附子　欵冬　五味子白术　桂心　生地　甘草　细辛　侧柏叶杏仁【去皮尖炒研】　贝母【一两】
　　共末入蜜少许和滚汤空心下二钱晩再下
　　蒲黄散　治唾血不止
　　蒲黄【一两生】
　　研罗细末用冷水和三钱空心下日二
　　舌上出血
　　论曰心主血在窍为舌若心脏蕴热血得热而妄行或溢于心之窍故有舌上出血之症甚者出如涌泉升麻汤　治心脏有热舌上出血势如涌泉
　　升麻　茜根　小蓟根【两半】　艾【一把】　凝水石【三两】
　　水煎三钱去滓入生地汁半合再沸服日二
　　阿胶散　治舌上出血不止
　　阿胶【粉炒研末】　黄茋【蜜炙】　蒲黄【新者一两】
　　共末用生地汁空心下二钱
　　熟艾叶汤　治心臓热舌上出血及一切失血
　　艾叶【用糯米仝炒】　松黄　侧柏叶【炙一两】
　　水煎三钱空心温服日二
　　汗血
　　论曰内经云脏经通于心血脉之气行焉又曰肝脏血故人卧血归于肝然血虽藏于肝而妄则行之若肝心二脏俱伤于邪则血随心液为汗而出是为汗血也人参汤　治肝心二脏伤邪汗血
　　人参　赤芍　白术　甘草　桂心【一两】　川归淡竹茹　川芎　子芩【二两】
　　水煎三钱空心温服日二
　　神白散　治血汗从肤腠中出
　　人中白
　　用瓦上炙干研成末入麝香末少许和匀空心酒下二钱
　　如圣散　治汗血不止
　　郁李仁【去皮尖研烂】
　　用梨取汁下一钱日二
　　竹茹汤　治吐血汗血尿血
　　竹茹　人参　白芍　生地　甘草　川归桔梗【炒】　川芎　桂心【一两】
　　水煎三钱空心温服以差为度
　　鼻衂
　　论曰脾移热于肝则为惊衂是木克土也葢脾土热气移于肝木则神魂惊恐而血行不由其道夫肺主气开窍于鼻血随气上今血既妄行故于鼻出而为衂也生地藕节汤　治邪热上攻鼻衂
　　怀生地　生藕节【一两】
　　水煎五钱空心温服以差为度
　　蒲黄散　治鼻衂
　　蒲黄　防榈【烧灰存性】　川归　阿胶　乱髪灰柏子仁【烧研一钱】
　　共末用藕节汁空心下二钱　如肺损伤吐血生地汁下　肠风下血樗根皮汤下　女人赤白带艾叶汤下日二服
　　贴背膏　治上焦肺壅热鼻衂
　　京三棱【大者一枚】
　　湿纸包煨乗热烂捣用醋煮糊贴背上第三椎骨
　　贴鼻方　同前
　　鹿角胶
　　用沸汤浸软一薄片贴鼻防上差
　　紥耳方　治肺壅热鼻衂
　　胡索
　　为末绵包紥耳内左衂紥右右衂紥左左右俱衂两耳俱紥
　　吹鼻方　同前
　　石榴花【取百叶者】
　　隂干为末用少许吹鼻中即差
　　葱白汁　同前
　　葱白汁
　　以汁入酒少许防二三匙滴入鼻中愈
　　衂不止
　　论曰荣卫之行常与胃气相随则气与血未尝一刻相离葢肝藏血肺主气荣卫和平则气血调顺若人脏腑有热热乗血气血性得热流溢妄行夫肺开窍于鼻故其发为鼻衂衂不止者脏虚血盛故也内经又云脾移热于肝则为惊衂葢脾土也肝木也今脾移热于肝则木不能制土明矣肝藏血其神魂故为惊衂之病髪灰散　治衂不止
　　乱髪灰【一钱】　人中白【炙研五分】　麝香【研一字】
　　共研用少许吹鼻中立愈
　　车前子散　治衂血不止欲死者
　　车前子　牛耳内垢【等分】
　　用车前子为末与垢同研和成挺子塞耳中差
　　柳枝散　同前
　　柳枝【寒食日收者一两】　人参【一分】
　　共末空心温水下二钱日二
　　人参莲心散　治血衂不止
　　人参【一钱】　莲子心【一分】
　　共末空心温水下二钱以差为度
　　玊粉散　治鼻衂日夜不止头痛心烦
　　石膏【研】　牡蛎【童便淬】
　　共研极细温水下二钱日二
　　二花散　同前
　　酸石榴花　黄蜀葵花【一两】
　　共末水煎三钱温服日二
　　栗灰散　治衂不止
　　生栗【取独颗或中心者七枚连皮烧灰末】
　　入麝少许研匀酒下三钱日二
　　法纸散　治衂血不止
　　衂血
　　以纸接血将纸焙干烧灰温水和服但不可与病人知
　　灯心散　同前
　　灯心【一两为末】　丹砂【飞过一钱】
　　共末空心饮下二钱顷再服
　　大蒜贴足　治衂血不止诸药无效者
　　大蒜【去皮苖】
　　研烂用帛摊钱大左窍出贴左足心右窍出贴右足心两鼻并出二足并贴血止即洗去
　　通神散　治衂不止心神闷乱头旋欲倒
　　乱髪烧灰　伏龙肝【一两】
　　共末用温水空心下二钱顷再服
　　茅花汤　治血衂不止
　　茆花
　　用水煎浓汁二碗分二服如无花以根代之
　　大衂
　　论曰大衂者口耳皆出血是也葢血为荣而藏于肝气为卫而生于肺肺开窍于鼻三者相为流通若热气乗血热盛则气血妄行与卫气错溢于上窍故鼻衂不已而口耳皆出血也是名大衂
　　南天竺饮　治血妄行九窍皆出服药不止者
　　南天竺草【生瞿麦者是一大把】　山枝【三十枚】　生姜【一两】灯心【一把】　炙甘草【五钱】　大枣肉【五枚】
　　用水一大碗煎减半空心温服
　　苦参汤　治大衂口耳皆出血不止
　　苦参　川连【一两】　山枝【七枚】　大黄【防炒两半】
　　水煎五钱去滓入生地汁服
　　阿胶汤　治大衂不止
　　阿胶【粉炒研一两】　蒲黄【五钱】
　　水煎三钱去滓入生地汁服急用帛系两乳
　　白龙骨散　治大衂不止
　　白龙骨【煆】
　　为末用少许吹鼻中立止
　　生地饮　治大衂出血血上心胸气急劳热
　　怀生地【四两】　子芩　赤芍药　青竹茹【三两】
　　蒲黄【三合】　地骨皮【五两】
　　水煎五钱空心温服晩再服以差为度
　　衂蔑【汗血】
　　论曰内经谓胆移热于脑则酸頞鼻渊传为衂蔑瞑目夫血得热则涌溢得寒则凝泣若胆受胃热循脉而上乃移热于脑葢阳络溢则血妄行在鼻为衂在汗空为蔑蔑者皆热厥血溢之过也今之治衂蔑者专于治血不知血之行留气为之本犹海水朝夕两潮乃隂阳之气使然也明夫经络顺逆则血与气俱流通而无妄行之患矣
　　青竹茹汤　治热盛所致衂血汗血
　　青竹茹　子芩　怀生地【二两】　白芍药
　　麦门冬　蒲黄【一两】
　　水煎五钱空心温服以差为度
　　地黄散　治血汗不止
　　怀生地　阿胶【炒研三两】　蒲黄【二两】
　　共末空心饮下二钱日二
　　刺蓟汤　治热气上行衂血汗血
　　刺蓟　紫苏【二两】　川连　犀角　怀生地【一两】
　　水煎五钱温服
　　独圣汤　治血热妄行或衂或蔑
　　子芩
　　用酒浸防炒水煎七钱空心温服立差
　　脚气门
　　脚气綂论
　　论曰风毒中人随处悉能为病偏着于脚何耶葢五脏经络心肺起于手十指肝肾脾起于足十指地之蒸湿毒气足先受之久而不差渐至四肢腹背头项古人所谓防时不觉痼滞乃知所以谓之脚气其症不一或见食呕吐憎闻食臭或腹痛下利或二便秘塞不通或胸中忡悸不欲见明或精神昏愦或善防语错或壮热头疼或身体冷痛或时觉转筋或小腹不仁或髀腿顽痹或纵缓不随或肿或不肿或百节挛急凡是之症皆脚气候也治法固多唯孙思邈云不得大补亦不得大防故须汤剂为治法之最学者宜加意焉
　　风毒脚气
　　论曰内经谓暑胜则地热风胜则地动湿胜则地泥寒胜则地裂寒暑风湿之气皆本乎地人或履之所以毒亦易中于足也因病从脚起故谓之脚气况五脏流注脾与肾肝之经络皆起足指故有风毒脚气之病其症或见食呕吐或腹痛下利或便溲不通或胸中惊悸不欲见明或言语错防或头痛壮热或身体冷疼转筋胫肿痹缓纵其状不一治不可缓稍缓气上入腹或肿或不肿胸中逆满上气肩息者死不旋踵寛者数日必死不可不急治也但看心下急气喘不停或自汗数出或乍寒乍热其脉促短而数呕吐不止者死故不可缓也
　　木虎骨丸　风毒脚气疼痛少力筋脉拘急行歩艰难
　　木　虎胫骨　没药　当归　麒麟竭　骨碎补　木香　自然铜【醋淬七次】　败龟板　枫香　安息【重汤酒熬】　桂心　甜子【一两】　地龙【二两】　乳香【五钱仝没药麟竭研入木内用黒豆一斗水洗安木于中蒸烂研膏】
　　共末膏丸入酒少许丸梧子大木汤下三十丸【日二】
　　大续命汤　脚气脾挛不随风毒攻四肢壮热如火头项挛急气冲胸中
　　当归　人参　防风　麻黄【去根节】　石膏【二两】芎防　杏仁【炒防黄】　赤芍　黄芩　炙甘草桂【一两】
　　姜水煎四钱
　　越婢汤　风毒脚痹挛行歩不遂
　　麻黄　石膏【四两】　白术【二两】　附子　炙甘草【一两】
　　姜水煎四钱
　　木香散　脚气缓弱大肉顽痹肢节疼痛
　　木香【三两】　牛　萆薢　羚角　陈皮　杏仁独活　丹参　杜仲　秦芃　桂【一两】　车前【五钱】
　　姜水煎三钱日三
　　犀角丸　风毒脚气上冲散入四肢虚肿无力
　　犀角【二两】　白术　防榔　人参　川芎　赤茯羗活　木香　防风　石斛　牛膝【一两】
　　蜜丸梧子大酒下二十丸日二
　　五柔丸　肾虚冷肾风或头风兼风毒脚气
　　大黄【一斤蒸三次】　前胡【二两半】　白芍　半夏　苁蓉葶苈【纸炒】　赤茯　细辛　当归【四两】
　　蜜丸梧子大饮下五七丸日二以利为度
　　芦根汤　风毒脚气昏烦壮热头疼呕吐口干
　　芦根【生两半】　赤茯　葛根　知母　淡竹叶麦冬【三分】　炙甘草【五钱】
　　水煎五钱日二
　　淋渫方　风毒脚气腰膝痹肿行履不得皮肤如小防行
　　羊桃　蒴藋　蒺藜　苍耳　海桐皮　柴胡白茯　桞木蠧末　水红花【一两】
　　水五斗煎二斗去滓淋洗慎避风冷
　　淋洗方　风毒脚气腰膝痹肿行歩不得皮肤如防
　　行
　　水荭　附子　露蜂房　茵芋【二两】　川椒【一两】蒴藋【四两】
　　水五斗煎取汁三斗避风淋洗
　　脚气痹挛
　　论曰脚气痹挛者寒气多也寒抟于筋脉结而为病则筋急不能转侧行歩艰难甚则不可屈伸也
　　肉苁蓉丸　风湿脚气寒抟筋脉痹挛不仁
　　苁蓉　牛膝　天麻　黄茋　何首乌　木【各十两酒五斤浸一日晒入后药】　狗脊　续断　萆薢【三两】
　　共末用木三枚剜空入青盐一两闭口饭上蒸研膏入上件和丸如干加酒糊丸梧子大盐汤酒任下三十丸
　　秦芁汤　脚气行歩痹挛
　　秦芁　枳殻　白术　丹参　羗活　人参柴胡　陈皮　紫苏　薏仁　桑皮【两半】　防风石斛　大麻仁　炙甘草【二两】
　　水煎五钱日二
　　石南丸　脚气挛痹去风湿活血脉益元气
　　石南　白术　牛膝【同上酒浸】　天麻　防风　枸黄茋【二两】　鹿茸　桂【两半】
　　共末用木一枚去皮瓤蒸烂捣膏入糊丸梧子大酒下三五十丸
　　大腹汤　脚气痹挛寒搏筋脉不能转侧
　　大腹【四枚】　防己　青皮　木通　羗活　紫苏萆薢　川芎　地骨　诃勒皮【五两】　木香【五钱】五加皮【二两酒浸炙】
　　姜枣水煎三钱日二
　　脚气疼痛不仁
　　论曰脚气疼痛皮肤不仁者葢人之气血得温则流通遇寒湿则凝澁今脚气之疾縁风寒毒客于气血荣卫虚弱不能宣通故有脚气疼痛痳痹之症
　　牛膝丸　下经气弱风湿毒气与气血相抟皮肤不仁足痛不能履地上攻眼目迎风流泪
　　牛膝　山萸【两半】　防风　羗活　乌头　川芎地龙【炒】　防榔【一两】
　　共末酒糊丸梧子大盐汤下二十丸
　　整痛膏　脚气肿痛行履无力及打扑伤折痛
　　乌头【生】　干姜【生】　五灵脂【生一两】　浮麦【炒黑一分】
　　共末用醋一钟入药三钱熬成膏摊纸上传患处又以麸醋炒热裹熨痛处如患脚气先烧热砧将药在砧上脚心熨之引脚中气消肿止痛
　　败龟散　脚气及筋骨疼痛
　　败龟【醋炙】　白芥子【研】　芸苔子【研】　木别子【去殻研】自然铜【醋淬七次五钱】　地龙【炒】　硫黄【一两】
　　共末用末与麫醋和贴
　　牛膝丹参酒方　脚气入冬即苦脚痹弱或筋骨疼不能屈伸皮肤痹不仁手脚指节肿满闷或四肢肿腰颈直
　　牛膝　丹参　薏仁　生地【八两】　白术　生姜五加皮【五两】　侧子　赤茯　萆薢　防风【四两】独活　石斛【九两】　茵芋叶　人参　天雄　石南叶【炙】　川芎【三两】　细辛　升麻【二两】　磁石【醋淬七次一斤】桂【三两】　白酒五斗【浸服】
　　柴胡汤　风寒湿毒脚气痛皮肤不仁缓弱痹足胫肿满心下急大便澁
　　柴胡　猪苓　紫苏【两半】　防己　陈皮　郁仁【炒】大麻仁【炒一两】　桑皮【二两半】
　　水煎五钱日二
　　脚气上气
　　论曰风湿毒气之中人多从下起定先受之故名脚气毒气循经上入于肺则气道奔廹升降不顺故令上气喘满
　　桑白皮汤　脚气面目肿上气眠卧不得气欲絶
　　桑皮【炙二两】陈皮【一两】　葶苈【炒研二两】
　　共末水煎姜枣汤入末三钱再沸温服顷又服当利一二行肿气下即差三五日服一次
　　大腹汤　脚气胀满
　　大腹【四枚连皮】　杏仁【三七枚炒】
　　童便水煎三钱日二
　　枳实散　脚气上气
　　枳实【炒二两】　白术　赤茯【一两】　桂【四两】
　　共末酒下二钱日二
　　乌豆汤　洗脚气上气擡肩喘冲心痛
　　乌豆
　　水五斗煮汁二斗半入瓮中浸足令人从膝上向下淋洗百遍病者不过再洗差服后丸
　　加减木香丸　洗脚后服
　　木香　白芍　枳殻　大黄【炒二两】　防榔【四枚】桂【五钱】
　　共末蜜丸梧子大酒下十五丸日二渐加至三十丸大便利为度
　　杏仁煎方　脚气乗肺上气喘促
　　杏仁【炒】　百合【一分水二升令研细】　甘草　麻黄
　　射干【五钱】
　　共末入百合汁中煎一升去滓日服二合此药不得久停惟旋合
　　木香防榔丸　脚气冲心烦闷上气喘满
　　木香【三分】　防榔【五钱】
　　葱水煎三钱去滓下紫雪二钱姜汁中合童便一合【紫雪治脚气最妙方在虚劳门】
　　淋洗豌豆汤　脚气擡肩喘
　　豌豆【二升】　葱白【十根】　川椒【三分】
　　水五斗煮半令人从膝上淋洗下百遍患极者洗三次效
　　脚气肿满
　　论曰脚气风湿毒气克抟肾经肾者胃之关也关门不利则聚水而生病水性就下故令肾气不化小便不利湿寒之气下注足胫肿胀不消故谓之脚气肿满赤茯苓汤　脚气上攻身体肿满小便赤澁
　　赤茯　防己　桑皮　陈皮【两半】　旋复【五钱】　杏仁麻黄【去根节】　白术　紫苏【一两】
　　用水煮黒豆汁钟半煎药五钱姜半分
　　旋复花汤　脚气肿满上冲心胸烦闷气急
　　旋复　犀角【一两】　前胡　杏仁　桑皮　紫苏赤茯【两半】
　　姜水煎三钱
　　大豆汤　脚气足胫胕肿上气徧身痰胀风引
　　大豆【合半炒香】　附子【三两】　枳殻　泽防　陈皮【四两】炙甘草　赤茯苓　防风【二两】
　　水煎黒豆取汁煎药三钱日三若肿痛止去大豆泽防
　　脚气心腹胀满
　　论曰风毒之中人也必先中脚久而不差徧及四肢其气淫溢则腹胁胀满小便不利气喘息髙者其病为重也
　　诃梨勒丸　治脚气疼痛发热肿闷上攻心腹胀满吐逆
　　诃勒皮　木香　防己　大腹【连皮煨】　紫苏【一两】白芍　杉木节　羗活　沉香【五钱】
　　水煎五钱日二
　　羚羊角丸　脚气心腹妨闷两胁虚胀不思食渐觉心满气隔不通
　　木香　防风　升麻【二两】　大麻仁　赤茯【三两】旋复　羚角　茯神【二两】　独活【二两半】　大腹【七枚连皮】
　　共末蜜丸梧子大酒下四十丸日一服　如腹内先冷加附子【二两】　大肠秘澁加大黄【炒两半】　气滞加防榔【二两】　心胸膈热加麦冬【三两】　筋急掣痛加牛膝【二两】皮肤风痒心下妨闷加枳殻【炒两半】　脏气羸弱加黄茋【三两】
　　前胡饮　脚气攻心腹胀满呕吐不下食
　　前胡　生姜　羚羊角　半夏　大黄【炒】　赤茯【五钱】　枳殻【三分】
　　水煎五钱去滓下朴硝一钱
　　松节汤　脚气入腹心腹胀急烦躁肿痛
　　松节【炒黄】　桑皮　紫苏【一两】　炙甘草【五钱】　防榔【三分】
　　水煎三钱入灯心生姜童便日二
　　脚气冲心
　　论曰脚气冲心之状令人胸膈满上气喘急甚者呕吐是也葢风湿毒气初从足起纵而不治上入于腹小腹痹不仁毒气上冲是谓肾水尅心火故名脚气冲心孙思邈云凡小觉病候有异即须大怖畏决意急治之不可概以肿为候亦有不肿者正谓此也
　　吴茱茰汤　脚气冲心烦闷腹胀气急欲死
　　吴茱茰　木　防榔【二两】
　　水煎五钱入竹叶一把以快利为度
　　独活汤　脚气冲心
　　独活　犀角　石斛　侧子　川芎　防风当归　防己　炙甘草【二两】　丹参　白芍【三两】赤茯【四两】　桂【两半】
　　姜水煎五钱日三凡服一二剂后隔五日一服若觉服内气散两胁有力行动无妨宜常服香豆酒
　　香豆酒方　同前
　　香豆【一升】
　　酒三升浸随量频饮觉利多即止
　　吴茱茰防榔汤　脚气毒气攻心欲死者
　　吴茰【炒四升】　防榔【七枚】　木　陈皮【一两】　厚朴【二两】
　　竹叶水煎三钱
　　木汤　脚气风湿毒气攻心烦闷手足脉絶
　　木　吴茰【等分】
　　水煎三钱顷又服
　　犀角汤　脚气若风热轻但毒气入胃唯心胸烦热索水洒胸面干呕好呌气欲断絶者
　　犀角　木香　人参　羚角　竹茹　沉香射干　麦冬　赤茯【二两】　鸡舌香　麝香【一两另研】石膏【三两】
　　水煎四钱去滓入麝末五分再沸服顷又服觉眼明心悟是效若呕逆不下食加半夏【二两】　生姜【一两】　陈皮【两半】
　　木香汤　脚气攻心闷絶欲死
　　木香　防榔【一两】　赤茯　郁仁　牛膝　大黄【炒】吴茰　桂【三两】
　　水煎桑皮木通汁入药三钱服如重又服
　　木香汤【又方】　脚风毒攻心闷乱狂躁口干气欲絶或秘澁
　　青木香　生黒豆皮【二两】　大黄【炒】　红雪【一两即紫雪】
　　水煎五钱入红雪三钱分二服顷再服当下燥粪
　　乌豆汤　风毒脚气攻心心闷倒仆失音不语困甚者乌豆【一升水四升煎汁二升】　甜竹叶【一把】　桑皮【三两】
　　大腹【七枚】
　　用豆汁浸药一日次早煎分二服顷再服已死者干开口灌之愈及灸脚心七壮男左女右
　　麻仁汤　脚气冲心上气二便澁小腹急痛
　　大麻仁【防炒】　赤小豆【半升】
　　水七升煎二升半分三服过二日又一剂
　　朴硝汤　脚气攻心闷絶
　　朴硝　白芍　柴胡　旋复　紫苏【五钱】　大腹桑白皮【炙三分】　防榔【二枚】　生姜【一两】
　　作三贴水煎去滓入朴硝二钱分二服
　　矾石汤　脚气冲心
　　白矾【一两】
　　浆水一斗五升煎浸脚良
　　九味木香丸　脚气冲心胸膈烦满喘急呕吐
　　木香　诃勒　枳殻　桂【二两】　白芍　柴胡【两半】厚朴【姜汁炒】　防榔【二两半】　大黄【炒三两】
　　共末蜜丸梧子大酒下二三十丸
　　脚气语言蹇澁
　　论曰风毒脚气语言蹇澁者脾肾气虚风泾中其经络也肾之经循喉咙挟舌本脾之经挟咽连舌本散舌下二经为风湿所中故令舌本强硬语言蹇澁也
　　大八风汤　脚气上攻心脾语言蹇澁
　　当归　大豆【三两】　白芍　乌头　黄芩　逺志独活　五味　防风　川芎　麻黄　人参　秦芁　干姜　甘草　杏仁　石斛　白茯　升麻紫苑　黄茋　桂【二两】
　　酒水煎三钱
　　桂心汤　风毒脚气痹不仁语言蹇澁
　　桂心【三分】　麻黄　当归【一两】　防风　升麻　犀角防榔【二两】　黄芩　赤茯【两半】
　　枣水煎三钱
　　干湿脚气
　　论曰脚气有干湿之异者葢隂阳所以分也在臓为隂在腑为阳然皆由风湿毒气乗虚而入其症大同小异故干脚气之状血脉痞澁皮肤痹胫细痠疼食减体瘦脏腑秘滞上冲烦闷湿脚气之状脚先肿满或下注生疮肌汗流下两脚疼上攻心腹咳嗽喘急面浮膝肿见食呕吐
　　四根汤　年深十九种干湿脚气
　　桑麻根节心　松木根节心　栢木根节心　杉木根节心【并细剉炒黒各一两】　肉苁蓉【酒浸二两】　五灵脂石龙芮【炒一两】　天雄【泡裂去皮脐二两】　紫檀香　地龙【炒】　木香【各一两】　麝香【五钱】　乳香　没药【一两】
　　共末木酒下二钱日三
　　立应汤　干湿脚气冲注四肢
　　大腹【煨】　木香　防己　紫苏　白芍　羗活诃勒皮　木　杉木节　沉香【一两】
　　水煎五钱日二
　　四斤丸　干湿脚气差后常发令永不发
　　牛膝　木　苁蓉　天麻【一斤】
　　酒五升浸一日晒干为末用浸酒熬膏丸梧子大酒下三十丸
　　杉木节汤　干脚气头痛腰脚痠痛心躁渴闷汗出气喘
　　杉木节【一升】　橘叶【一升】　大腹【七枚连皮】　童便【三升】
　　同煮取半分二服如一服快利便止唐桞宗元干脚气夜半痞絶左胁有块如大石且死困天寒不知人三日家人皆号哭荥阳郑洵美传此方服之半食间气通立愈
　　防己汤　干脚气脚肿满
　　防己　猪苓　郁仁　防榔【三分】　木通　枳殻紫苏【五钱】　赤茯　炙甘草【一两】
　　姜水煎四钱
　　海桐皮散　湿脚气及肾脏风下注满脚疮疼痛脓水出
　　海桐皮　草乌【盐炒】　地龙【炒】　蒺藜【炒一两】
　　共末酒下二钱日二
　　脚气变成水肿
　　论曰昔人论脚气谓脾受阳毒即热肾受隂湿即寒痹是知脚气之病脾肾得之为多今变成水肿者亦縁脾肾俱虚乏葢肾虚则不能行水脾虚则不能制水故水气散溢渗于皮肤流于四肢所以通身肿也
　　葶苈丸　脚气成水肿上气气急咳嗽二便苦澁所服利水药反利大便小便反澁
　　葶苈【三两】　防己　炙甘草【一两】　杏仁　贝母【一两半】
　　为末枣肉丸梧子大大枣桑皮粳米饮下三十丸小便未快加十丸
　　防榔散　脚气浮肿渐变成水心腹胀满二便不通气急喘息
　　白防榔【五枚】　大腹皮【七枚】　木香【一两】
　　大腹细剉二味为末用童便一钟煎大腹一枚香末二钱去滓入防榔末三钱再沸服日二
　　猪苓汤　脚气兼水气膈气通身肿满气急小便不通坐卧不得
　　猪苓　防己　赤茯【三分】　木香　郁仁　泽防【二两】桑皮【五两炙】　大腹【七枚和皮】
　　水煎五钱服下小便立効日三
　　脚气大小便不通
　　论曰脚气二便不通者中风湿之气于脚上攻胸腹胁肋填满荣卫痞膈三焦之气升而不降所以传导变化皆不能出而二便不通葢肾气化则二便利脚者肾之候今脚气上攻则肾气不得化肾气不化致二便不通也
　　桑白皮汤　男女风毒脚气及徧身拘急刺痛二便赤澁不思食呕逆或寒热
　　桑皮　木通　青皮　紫苏　羗活【一两】　荆穗蘹香子根　木　独活　枳殻【二两】　大腹【大者三十枚】
　　姜葱水煎三钱日二
　　防榔汤　脚气肿满坐卧不得上冲心二便秘澁防榔【七枚】　木香　郁仁【二两】　桑皮【炙】　木通【三两】
　　水煎三钱去滓入牵牛末一钱二便利气快为度
　　江东岭南瘴毒脚气
　　论曰内经谓南方者其地下水土弱雾露之所聚也江东岭南大率如此春夏之交山水蒸鬱风湿毒气为甚足或感之遂成瘴毒脚气其候脚先屈弱渐至痹疼胫防肿小腹不仁头痛烦心痰壅吐逆时作寒热便溲不通控心而势迫治不可缓支法存所以留意经方编善斯术者岂非江左岭表此疾得之为多欤
　　犀角汤　江东脚气小欲动作渐觉心闷脚胫痠痛烦热不止
　　犀角　木香　前胡【一两】　竹茹【三分】　麦冬【两半】大腹皮【三枚全用】
　　用水煎五钱
　　羚羊角汤　江东脚气盛发上冲脾胃胸膈烦闷意气不畅口干目不知人
　　羚角　犀角【两半】　木香　升麻　旋复【一两】
　　麦冬　大腹【五枚】　枳殻　前胡【一两】
　　水煎五钱快利为度
　　旋复花饮　乍处岭南未伏水土食饮不宜兼卑湿脚气发动时复心闷面目脚浮肿气乏唇口青黒胸膈烦热见食吐呕心腹妨痛冷气结聚如有此疾急服旋复　前胡　郁仁【一两】　半夏　赤茯【二两】
　　大腹【五枚全】　吴萸【三分】
　　姜水煎五钱日二要疎利加防榔末
　　犀角汤　脚气之疾先起岭南稍来江东皆由卑湿得之或防觉疼痹或二胫肿满行起痹弱或上入腹不仁或时作冷热皆其候也若先觉此症食呕不下气上逆者宜急服
　　犀角　旋复【一两】　赤茯　陈皮【两半】　紫苏【半握】
　　姜枣水煎五钱豆一合
　　独活酒　岭南脚气发动地气郁蒸热毒风盛脾肺常有风湿
　　独活　生地【三两】　海桐皮【二两】　恶实根【生】
　　桂【一两】　黒豆皮【生】　大麻仁【炒一大升】
　　生白酒三斗浸频服
　　脚气杂治膏药淋渫等
　　论曰脚气症候不一随症用药备载于前然有一方兼治数症者有膏酒淋传者皆昔经騐用之多効今复详类于后
　　木丸　脚气诸疾
　　木【四枚】　乳香【二两】　甘菊【一两】　青盐【一钱】
　　将去瓤子入末封固蒸研丸梧子大酒下五十丸日三汗香为騐并脚等疾皆治
　　桑叶煎　脚气会用诸方苦脚弱宜服
　　白桑木【用生桑椹者采软枝切一石】
　　水一石煎五斗又加水五斗煎去滓慢煎成膏约二升即止收贮频含化一匙服七日觉四肢通畅频频泄气已后两脚或肿勿怪乃是得药力病差之候
　　牛酒　脚气极冷着厚衣葢覆不觉暖
　　牛　生地【半斤】
　　纸包泥裹又用纸包泥固干灰火养半日次以火烧一伏时取出渍酒服
　　蒜酒　初觉似有脚气宜服
　　蒜【二升切炒】　桃仁【一升去皮尖炒】　豆【一升炒香】
　　酒一斗浸服
　　石斛酒　脚气痹弱筋骨疼痛
　　石斛【四两】　人参　丹参　川芎　杜仲　白术黄茋　五味子　防风　陈皮　甘草【炙】
　　白茯　干姜　　山药　当归　桂【二两】　牛【三两】
　　酒五斗浸服
　　菝葜酒　脚气屈弱积年腰脊挛痹及腹内坚结菝葜【五斗水石半煮七斗】　麯【十斤用上汁二斗浸二日】　白糯米【一石淘】
　　蒸摊入汁麯拌匀内瓮中常法取酒服
　　脚气发心膈闷宜此方
　　取新砖【二块】
　　中心凿孔如毬子大勿令透过将火烧红用醋拨之便入川椒于孔内以物葢看温暖以脚踏砖上立愈
　　麻黄裹足方　久蕴风热足多冷麻隐痛难行夜常转筋如风所吹皆脚气之症
　　麻黄【二斤炒】
　　令极热以帛包贮裹二足勿透气良久脚上有汗候麻黄温不用却着棉袜无令风吹如此数次永除病本
　　芥子膏　风湿脚气肿痛无力
　　白芥子　萞麻　木别　芸苔子　白胶香【一两】胡桃【五枚】
　　捣千杵成膏如弹子大涂患处
　　黒豆煎　脚气
　　黒豆【五升】　桑皮【五两水三升同豆煮汁】　羗活　蒺藜吴茰　海桐皮【五钱】
　　共末入汁煎膏酒下













　　圣济总録纂要卷八
<子部,医家类,圣济总录纂要>
　　钦定四库全书
　　圣济总録纂要卷九
　　休宁程林纂
　　膈气门
　　膈气綂论
　　论曰胸中者气之府呼吸升降之道也隂阳升降顺理则气道通调胸中乃治喜怒寒热不调则气聚于胸而为膈气夫膈气有五忧膈恚膈气膈寒膈热膈是也忧膈之病胷中气结烦闷津液不通饮食不下羸瘦无力恚膈之病心下若实呕辄噫醋心食不消心下痞涩积结在于胸中大小便不利气膈之病胸脇逆满咽塞不通恶闻食臭寒膈之病心腹胀满咳逆膈上苦冷脐腹常鸣食不生肌热膈之病脏有热气五心中热肉烂生疮骨烦四肢重唇口干躁身体头面手足或热腰背疼痛胸痹引背水谷不消不能多食羸瘦少气此五膈为病之症也人之和气一有忧思恚怒寒热饮食悉皆伤之致隂阳不和脏腑生病气痞于胸腑之间故曰膈气诸方之论不一又有十膈症各不同其发之原不越于此也
　　五种膈气
　　论曰人之胸膈升降出入无所凝滞命曰平人若寒温失节忧恚不时饮食乖宜思虑不已则隂阳拒膈胸脘痞塞故名膈气曰忧曰恚曰气曰寒曰热五种虽殊其为膈病则一
　　建中丸　治男女五种膈气及一切气不思食
　　白豆防　胡椒　甘草　陈皮　髙良姜　蘹香子【炒一两】　红豆防　人参　川芎　蒟酱　黒干姜　藿香叶【五钱】
　　共末入蜜杵丸芡实大酒下二丸姜汤下亦可
　　备急沉香散　治霍乱吐防气逆结胸膈气刺痛不思食
　　沉香　丁香　京三棱　黒干姜　莪茂【五钱】肉豆防　人参　木香　赤茯苓　藿香叶桂心【一两】　髙良姜　甘草　胡椒【一分】
　　共末用盐防茶下二钱
　　五膈丸　治五种膈气噎塞胸中满闷不下食
　　白术　木香　陈皮【去白炒】　诃勒皮　桃仁【去皮尖炒】裩布【洗烧灰三分】　桂心　大黄　半夏【姜汁炒】　枳实【麸炒】　槟榔【防煨】　琥珀【研一两】
　　共末入蜜杵丸如梧子大姜枣汤下三十丸
　　人参白术汤　治膈气咽塞忧结不散
　　人参　白术　甘草　京三棱　诃勒皮　陈皮【去白炒】　木香　桂心　槟榔　草豆　赤茯苓枳殻【炒五钱】
　　生姜水煎三钱温服日二
　　人参丸　治膈气咽喉噎塞不下食
　　人参　槟榔　紫朴【姜汁炒】　枇杷叶【一两】
　　半夏【姜炒五钱】
　　共末糊丸如梧子大姜汤下二三十丸日二
　　导气散　治膈气咽塞不下
　　虎头骨　人参　紫朴　羚羊角　荜拨【一两】
　　共末饮下二钱
　　裩布丸　治膈气噎塞不下食
　　裩布【洗浄烧灰一两】　桩杵头细糠一合
　　共研用老牛涎一合生柏叶汁一合慢煎入蜜搅成膏与末杵丸芡实大每用一丸含化咽下
　　膈气呕逆不下食
　　论曰膈气呕逆不下食者由胃气不足风热乗之或忧恚气结不得宣通故令膈脘痞满气塞胸中纵能食而卒不下或入胃中多致不消与留饮相击则变为呕逆也
　　丁香丸　治膈气呕逆不下食壅闷恶心
　　丁香【二十一枚】　木　木香【一两】　槟榔【防煨一枚】　肉豆防【一枚】　青皮【去白炒七枚】　半夏【姜炒一分】
　　共末入蜜杵丸梧子大姜汤下二十丸
　　人参赤茯丸　治膈气呕逆不下食或忧恚气不宣通人参　赤茯苓　细辛　白芍药　枳殻【去白炒】黑干姜　桂心　炙甘草【一两】　防榔　诃勒皮【两半】
　　共末入蜜杵丸如梧子大用酒下二十丸　如觉有物在喉中即丸三五丸如弹子大津咽含化一丸
　　五膈丸　治胃气素弱因于忧恚膈气虚弱呕逆不思饮食
　　人参【一两】　附子　川椒　细辛　逺志　干姜【五钱】炙甘草　麦冬　桂心【三钱】
　　共末入蜜杵丸如弹子大食后含化一丸津液咽下觉胸中气逆即服一丸日三
　　膈气痰结
　　论曰膈气痰结者谓结痰在胸膈之上喉间噎塞咳唾稠浊气满胸中妨害饮食葢縁脾肺久虚气道痞涩不能升降水饮停结聚而为痰久不差则变虚弱上喘之病
　　木香丸　治膈气痰结呕吐酸水
　　广木香　青皮　白术　桂心　益智仁　肉豆防【煨一两】　吴茱萸　细辛　黑干姜【五钱】
　　共末用酒煮陈米糊丸如小豆大生姜汤下十五丸至二十丸日二
　　玅红散　治膈气痰结呕逆吐食
　　红麯【炒】　人参　丁香　白茯　藿香【五钱】
　　共末饮下二钱日二
　　五膈丸　治膈痰结胸中不利
　　赤茯苓　陈皮　桑白皮　紫苏【一两】　防榔【煨八枚】紫朴【姜炒一两】　生姜【焙二两】　旋复花【两半】
　　共末入蜜杵丸如梧桐子大饮下二三十丸
　　呕吐门
　　呕吐綂论
　　论曰人之隂阳升降三焦调顺脾胃和匀乃能腐水谷变化糟粕传防行导下走肠间若脾胃虚冷水谷不化则隂阳痞膈三焦不调浊隂之气不能下行冲奔于上故发为呕吐然吐逆之病有得之于膈实者有生于中满者有发于下焦者种种不同悉本于胃气逆则呕吐葢胃者水谷之海三焦者乃水谷之道路胃气宣通则上焦如雾中焦如沤下焦如渎命曰平人若胃气虚弱水谷迟化停滞三焦格拒升降不匀其气虚满得食则呕而又有朝食暮吐暮食朝吐者有食已即吐者有呕吐谷不得前者有但呕而无所出者有先呕却渴者有先渴却呕者有呕家本渴而反不渴者治求其本各有不同假令内格拒逆食不得入是有火也病呕而吐食久反出是无火也举此二者乃知呕吐之名则一而治药之法各异虽治有冷热有虚实之别要在安胃气为本使隂阳升降呼吸平均呕吐之病顺而愈矣
　　呕吐
　　论曰呕吐者胃气上而不下也譬之空缾小口顿溉不入乃升气所碍人病呕吐其理如此葢脾胃气弱风冷干动使留饮停积饮食不化胃气虚胀心下淡淡其气上逆故令呕吐也
　　厚朴丸　治脾胃虚寒痰盛呕吐
　　紫朴【去皮一斤姜汁炒】　半夏【半斤】　生姜【三斤取汁又入水三碗捣绞汁】
　　将汁仝朴半共入砂锅内慢火煮干为末枣肉丸如梧子大酒下二十丸
　　藿香散　治脾胃虚寒痰盛呕吐不止饮食不化藿香　紫朴【一两】　桂心　炙甘草【五钱】　青皮【去白炒三分】　枇杷叶【去毛炙一分】　干姜【两半】
　　姜枣水煎三钱服
　　七宝汤　治脾胃虚冷呕吐痰涎胸膈痞闷不思食人参　白茯　甘草【一两】　大腹皮【全用】　半夏【姜制二两】草豆防【四枚煨】　诃勒皮【五枚】
　　姜枣水煎三钱服
　　济急丸　治脾胃虚寒痰饮留滞呕吐不止
　　附子【大者一枚剜空】　丁香【四十九枚入附子孔内封】
　　以姜自然汁浸附子于器中重汤煮干为末每服一钱津液咽下
　　和胃汤　治食饮不下呕逆清水面目虚肿
　　人参【二两】　赤茯苓【两半】　半夏　茅草根【一两】　木通青竹茹【三分】　甘草【五钱】
　　姜枣水煎三钱空心服
　　人参半夏丸　治呕吐不下食头痛
　　人参　半夏【汤泡七次姜汁制二两】　前胡【一两】
　　铅丹【水飞过五钱】
　　共末蒸大枣去皮核杵成丸如梧桐子大空心姜汤下二十丸晩再服
　　干呕
　　论曰呕而欲吐吐而无所出故名干呕此由隂阳不和胃中虚弱气逆上行不能下降故有干呕之症
　　麝香平气丸　治胃气虚弱干呕心胸痞闷痰逆恶心吞酸噫食腹脇疼痛和脾胃进饮食辟除邪气
　　麝香　木香　沉香　肉豆防　乳香【生姜汁煮研成膏】丁香　丹砂　桂心　紫朴【姜汁炒】　半夏【姜汁制】防榔【一两】
　　共末入膏糊丸如梧子大空心饮下二十丸
　　四倍散　治胃气不和干呕恶心
　　诃梨勒【煨取皮一两】　人参【二两】　白茯【饭上蒸四两】
　　白术【陈土炒八两】
　　共末盐汤下二钱或姜枣水煎服之大补虚损
　　安中散　治干呕
　　小麦【炒四两】　甘草【炙】　陈麯【五钱】　干姜【炒一两】
　　共末空心枣汤下二钱日二除邪热和胃气进饮食
　　桂苓汤　治干呕烦闷不下食
　　桂心　人参　白术　干姜【五钱】　砂仁　紫朴【一两】陈皮　甘草【二分】
　　姜枣粟米水煎三钱服
　　和安汤　治胃气上逆干呕不止
　　陈皮【去白炒一两】　甘草【炙二两】　干姜【炒五钱】
　　姜水煎三钱空心温服
　　参粟汤　治干呕不下食
　　人参【一两】　半夏【汤泡七次四两】　生姜【五大片】　陈粟米【二两】
　　仝入碢慢炒捣为粗末姜枣水煎三钱空心服
　　胡椒汤　治胃气上逆干呕烦闷
　　胡椒【二十一粒】　木香【二钱】　糯米【一合】
　　仝炒分三服水煎空心下
　　痰饮门
　　痰饮綂论
　　论曰人之有形借水饮以滋养水之所化凭气脉以宣流葢三焦者水谷之道路气之所终始也若三焦调适气脉平均则能宣通水液行入于经化而为血灌溉周身设三焦气涩脉道闭塞则水饮停滞不得宣行因之聚成痰饮为病多端古方论痰饮有四痰饮悬饮溢饮支饮是也若其人素盛今瘦水走肠间沥沥有声谓之痰饮水流脇下咳唾引痛谓之悬饮饮水流行归于四肢当汗出而不汗体身疼重谓之溢饮其人咳逆短气倚息不得卧其形如肿谓之支饮此饮疾之大概也然又有五饮及水在五脏病各立名不同与夫聚而不散曰留饮癖于脇肋下曰癖饮流移不定曰流饮沉伏于内曰伏饮因酒多而成名曰酒癖因寒多所致即曰冷痰因热邪所伤即曰热痰病虽多端悉由三焦不调气道否涩而生病焉是以气行即水行气滞即水滞故知饮之为病在人最多善治者以宣通其气脉为先则水饮无所凝滞所以治痰饮者当以温药和之葢人之气血得温暖则宣流也及结而成坚癖则兼以消痰破饮之剂攻之坚癖自消痰饮自愈
　　痰癖
　　论曰痰癖之病由三焦气不升降水饮停滞留于脇下寒气乘之则令脇肋坚胀按之沥沥有声有时而痛妨害饮食久不施治令人肢体羸瘦谓之痰癖
　　枳殻丸　治痰癖脇肋刺痛匀气寛膈
　　枳殻　人参　五味子　柴胡【五钱】　甘草
　　石斛　诃勒皮【一两】
　　共末蜜丸如梧子大饮下三十丸
　　消饮白术丸　治痰癖及饮酒停痰积聚不利呕吐目昏耳聋肠中水声
　　白术　半夏【姜汁捣饼炙干三两】　枳殻【去瓤炒四两】
　　干姜【炒二两】
　　共末蜜丸如梧子大空心饮下三十丸
　　支饮
　　论曰水饮停积胸膈不能消化支乗于心故名支饮其状令人心下筑悸咳逆喘息饮食不下身体虚浮形如水肿是也
　　参茯丸　治支饮不消胸膈满闷
　　人参　赤茯　胆南星【三分】　半夏　生姜
　　晋矾【一两】
　　将生姜南星半夏捣成饼慢炙黄与药共末糊丸如梧子大姜汤下二十丸
　　甜葶苈丸　治支饮气喘不得息
　　甜葶苈【纸上炒】　木香　半夏【姜汁制】
　　共末姜汁糊丸如梧子大空心姜枣汤下二十丸
　　防榔丸　治支饮胸膈痞满闷
　　防榔　肉豆防【麫包煨五钱】　半夏【姜汁制】　青皮【去白炒】干姜【炒黒一两】
　　共末姜汁糊为丸如小豆大姜汤下五丸以差为度
　　留饮
　　论曰留饮之病得于三焦壅痞气脉凝涩致饮水不消留聚胸膈之间令人痞满短气脇下胀满喜渴数饮是其候也
　　赤茯汤　治膈间留饮呕逆多短气多渴
　　赤茯　柴胡　白术　枳殻　防榔【一两】　杏仁半夏【三分】　人参　旋复花【五钱】
　　姜水煎三钱空心服
　　半夏汤　治留饮不除胸中痰冷
　　半夏【五两】　人参　附子　桂心　甘草　赤茯【二两】白术【三两】
　　姜水煎三钱空心服日二
　　枳实汤　治留饮不消心下痞坚时复作痛
　　枳实【麸炒二两】　白术【土炒三两】　桂心【一两】
　　姜水煎三钱空心服日二
　　沉香茯苓丸　治留饮
　　沉香【一两】　白茯苓　半夏【姜汁制】　人参【去芦】　丁香【二两】　甘草　陈皮【去白】　肉豆防【煨】　防榔【五钱】
　　共末蜜丸如梧子大姜汤下二十丸温脾胃利胸膈和气血
　　荜拨煮散　治留饮食癖
　　荜拨　炙甘草　大腹皮　丁香　诃梨勒干姜【炒五钱】　白术　草豆防　陈皮【去白炒一两】桂心【三分】
　　共末姜水煎三钱服
　　痰饮门
　　冷痰
　　论曰气为阳阳不足者不能消烁水饮遇脾气虚弱气道否膈则聚饮而成痰浸渍肠胃上为呕逆吞酸下为洞泄寒中久不已则令人消瘦倚息短气妨害饮食昔人治痰饮多以温药和之为此故也
　　半夏汤　治冷痰癖饮胸膈痞满呕逆不止
　　半夏【汤泡七次姜制三两】　人参　白术　附子　甘草赤茯　桂心【二两】
　　姜水煎三钱服日二
　　吴茱萸汤　治胸中塞痰心下烦闷欲吐不下食吴茱茰【洗炒】　人参　半夏【姜汁炒】　桂心【二两】
　　甘草【一两】
　　姜枣水煎三钱空心温服日二
　　半夏汤　治胃中冷痰呕逆消食温胃止逆
　　半夏　杏仁　陈皮【二两】　桂心　甘草【一两】
　　木香　干姜【五钱】
　　姜水煎三钱空心温服
　　吴茱茰汤　治胃中冷痰吐酸水胸中不快
　　吴茱茰【汤洗炒】　附子　半夏【姜汁炒二两】
　　用姜水煎三钱空心温服
　　丁香半夏丸　治胃中冷痰利胸膈和脾胃进饮食丁香【一两】　半夏【姜汁炒二两】　人参　木香　藿香【五钱】肉豆防【煨二枚】　陈皮【五钱】
　　共末姜汁糊为丸姜汤下二十丸
　　法制半夏　治冷痰利胸膈一切诸痰并治
　　半夏【八两汤泡酒浸一日】　白矾【四两】　丁香皮　草豆防【三两】
　　仝入酒浸春夏七日秋冬十五日取夏洗过焙干毎嚼五六粒茶酒任下
　　热痰
　　论曰热痰者由气滞壅塞津液不通热气与痰水相抟聚而不散若咽喉干躁或寒或壅头目昏重咳唾稠浊面目赤热是其症也
　　鹅梨煎丸　治热痰凉心肺利胸膈解毒补元益气鹅梨【大者二十枚去皮渣取汁】　皂荚【十条去皮水揉取汁】　怀生地黄【八两水捣取汁】　薄荷【生捣取汁】　白蜜【八两仝上汁煎成膏】　人参白茯苓　木香　肉苁蓉　白蒺藜【炒去刺】牛半夏【一两】　云白术　羗活【三分】　防榔【煨三分】　山药青皮【去白炒】　防风　炙甘草　桔梗【三分】
　　共末捣膏为丸如梧桐子大荆芥汤下二十丸
　　千金散　治热痰壅盛胸膈不利
　　半夏【姜汁制】　蛤粉【五钱】　甘草　羗活　凝水石【三钱煆过】
　　共末水下三钱空心服以利为度
　　丹砂丸　治热痰壅盛虚烦躁渴
　　丹砂【半为衣】　胆南星　枯矾【一两】　炙甘草【五钱】半夏【二两姜汁制水作糊】
　　共末用姜汁糊为丸如梧桐子大丹砂为衣毎服姜汤下二十丸
　　麦冬汤　治胸间热痰不思食
　　麦冬　人参　前胡　葛根　犀角【一两】　桔梗【五钱】芦根【二两】
　　水煎五钱空心服日二
　　膈痰结实
　　论曰膈痰者气不升降津液痞涩水饮之气聚于膈上久而结实故令气道奔廹痞满短气不能眠卧甚者头目旋运常欲呕吐是也
　　金箔丸　治膈痰结实咽喉不利咳嗽喘息
　　金箔【五十片】　牛黄　麝香【五分】　氷片　珍珠【无油而白者入豆腐中水煮研】　硼砂【一钱】　丹砂【一两】　甘草【二两】　马牙硝【一钱】
　　共末蜜丸如芡实大金箔为衣人参汤或薄荷汤下一丸
　　半夏丸　治膈痰结实满闷喘逆化痰
　　半夏【姜汁制五两】　皂荚【五挺去皮揉水煮半夏】　生姜【五两与半夏捣作饼炙干】
　　为末蜜丸如梧子大姜汤下二十丸
　　犀角汤　治膈痰结实头目昏运不思食咳嗽烦渴犀角　人参　片芩　柴胡【一分】　麦冬　白茯升麻【五钱】　甘草【半分】
　　姜水煎三钱空心服
　　八珍丸　治膈痰结实满闷喘逆不能眠卧者
　　丹砂【研半两】　犀角【镑】　羚羊角【镑】　茯神　牛黄【研】龙脑【研各二钱半】　牛　南星　硼砂【研各一两】
　　右为细末研匀蜜丸如鸡头大每服一丸食后细嚼人参荆芥汤下
　　神仙坠痰丸　治膈痰结实满闷或痰饮否塞等症皂角【不蛀者去皮酥炙黄色去子净一两六钱】　白矾【一两生用】
　　黒牵牛【一觔取头末四两】
　　右为末滴水丸如梧子大每日服三十丸渐加至百丸空心温酒送下
　　膈痰风厥头痛
　　论曰痰生于脾胃宜实脾燥湿又随气而升宜顺气为先分导次之风动于肝肝宜疎泄如治之未当则脾受木制而痰由自生久而欝结胸膈随火上升以致头痛发晕甚而至于风厥风厥者即肝厥也凡治此者宜豁其痰而燥其脾踈其肝而和其胃则痰自不生厥自愈而痛自止矣
　　玊壶丸　治膈痰风厥头痛目等症
　　天南星【生】　半夏【生各一两】　天麻【半两】　头白面【三两】
　　右为细末滴水为丸如梧桐子大毎服三十丸用水一大盏先煎令沸下药煮五七沸候药浮即漉出放温别生姜汤下不计时服
　　玊真丸　治膈痰厥逆不可忍
　　硫黄【二两】　石膏【煆通赤研】　半夏【汤洗】　硝石【研各一两】
　　右为细末研匀生姜汁为丸如桐子大隂干每服二十丸姜汤或米饮下更灸关元百壮虚寒甚者去石膏用钟乳粉一两
　　芎辛导痰汤　治痰厥头痛
　　川芎　细辛　南星　陈皮【去白】　茯苓【以上各一钱半】半夏【二钱】　枳实【麸炒】　甘草【各一钱】
　　右作一服水二钟姜七片煎至一钟食后服渣再煎服甚者三四服必止
　　川芎丸　治膈痰头痛晕
　　川芎【一觔】　天麻【四两用郓州者佳】
　　右为末蜜丸毎两作十服每服一丸细嚼茶酒下取効最速
　　消渴
　　论曰消渴一症有标本之异当审其所起辨其所发而施治焉庶不舛错悮人若六气为病其本有之三隂三阳为病其标有之一曰消渴以渴而不利引饮过甚言之二曰消中以不渴而利热气内消言之三曰肾消以渴而复利肾燥不能制约言之此久不愈能为水肿痈疽之病宜慎此者服药之外当以絶嗜欲淡滋味为本
　　消渴
　　论曰消渴者渴而引饮乃复溲少是也得之五石之气内燥津液肾气不化故渴甚而溲少也久之不治则经络壅涩留于肌肉变为痈疽肿毒疮疖之候
　　桃红散　治三消渴病
　　石膏　铅丹　赤石脂　白石脂　括楼根【一两】炙甘草【五钱】
　　共末空心温水下二钱日二
　　沃焦散　治三消渴病饮水无度小便短少
　　泥防鱼【十条隂干去头尾烧灰研】　荷叶【隂干研】
　　共研匀用新汲水下三钱日二不思水即止
　　葛根丸　治消渴日饮水数斗不止
　　葛根　附子　括楼根　铅丹【炒一两】
　　共末入蜜杵丸梧子大用茅根汤下二三十丸
　　神应丸　治消渴津液内耗饮水不休溺少
　　桂府滑石【飞过】　寒水石【研五钱】
　　用鸡子一枚取孔去黄将清和末如膏入殻封固外以盐泥包裹晒干煆赤以药细研大人饮下二钱小儿五分
　　止渴括楼饮　治因好热麫炙砖及热药并乳石三焦气膈心肺干热口干舌焦饮水无度小便数多心欲狂乱服此急救
　　括楼【一枚要黄者去皮用瓤并子】　冬【中様大者一枚去蒂入括楼瓤子】
　　用黄土泥裹半指厚隂干以火烧通赤去泥就热将烂研绞汁约七八合入蜜二两和匀稍冷分作三服脏腑热竭即不思水小便自无如括楼未时独烧冬服之亦妙
　　生津丸　治消渴疾津液内耗饮水不止溲少
　　青蛤粉　白滑石【飞过一两】
　　共研匀用黄颡鱼涎和丸小豆大陈粟米饮下二三十丸日二
　　猪脊骨饮　治消渴久不差
　　雄猪脊骨【五寸】　炙甘草　黒干姜【半分】　大枣肉【二十枚】
　　用水三升煎二升发时和水不拘时服以差为度
　　竹龙散　治消渴引饮不止溲少服之止渴利便
　　五灵脂【醋化滤去沙石】　黒豆【五钱】
　　共末用冬汤下二钱无时用叶与子煎汤日二小可渴只用一服差差后不可服热惟宜服八味丸仍用五味子代附子
　　八味丸　治消渴愈后复发时服之俱玅
　　怀地【四两】　山药　山茰肉　白茯苓　牡丹皮【二两】　泽防　五味子　桂心【一两】
　　共末入蜜杵丸梧子大盐汤下二三十丸
　　甘露散　治消渴饮水不止
　　猪胞【干者十枚】
　　煎破洗浄以火烧烟止研末空心酒下一二钱日二
　　生津液梅苏丸　治消渴膈热烦躁
　　白鸟梅　紫苏　鸟梅肉【五钱】　人参【一分】　炙甘草【两半】　诃勒皮【一两】　百药煎【三两】　麦冬【三分】
　　共末用黄蜡汁和丸芡实大津化一丸咽下　暑月行路止渴甚妙
　　人参煎方　治消渴
　　人参【一两】　葛根【二两】
　　共末发时用燖猪汤一升入末三钱蜜二两慢煎取汁三合自稠如收贮夜饭后含化一匙津下重者不过三服
　　牛丸　治消渴下元虚损经久不止
　　牛【五两为末】　生地汁【五升】
　　以汁浸末夜浸日晒汁尽为度入蜜杵丸梧子大酒下三十丸久服壮筋骨驻顔色黒须髪
　　姜鱼丸　治消渴饮水不止
　　生姜
　　切片焙干为末用鲫鱼胆汁和丸梧子大米饮下七丸至十丸
　　鸡膍胵散　治久渴不差旬日见效
　　鸡膍胵黄皮　鸡肠【五具炙】　鹿角胶　白龙骨【煆】白石脂【一两】　桑螵蛸【二十一枚炙】　土根【三两】　川黄连　牡蛎【童便汁】　苦参【二两半】　漏芦【炙一两】
　　共末空心饮下二钱日二
　　黄连牛乳丸　治消渴
　　川连【一斤去须】　麦冬【二两】　牛乳　生地汁
　　生葛汁【四两】
　　二味共末用乳汁煎沸杵丸梧子大空心饮下二三十丸日二
　　竹叶汤　治消渴饮水不辍多至数斗
　　甘竹叶【切】　大麻仁【炒】　赤秫米【各一升】　鹿蹄【四只汤泡去皮毛骨细研肉】　白茯苓【一两】　薤白【切二两】
　　共分八服先以水三钟煎麻仁竹叶取汁入药煎一钟防防饮之渴止为度
　　消渴烦躁
　　论曰消渴烦躁者阳气不藏津液内燥故令烦渴而引饮且躁也内经谓诸躁狂越皆属于火葢以心肾气衰水火不相济故也
　　芦根汤　治消渴心脾中热烦躁不止下焦虚冷小便多羸瘦
　　芦根【一斤】　括楼根　牡蛎【便淬】　黄茋【二两】　知母【三两】生麦冬【六两】
　　水煎三钱空心温服日二
　　翠碧丸　治烦渴不止咽干躁热昏闷
　　青黛　麦冬　葛根　怀生地【二两】　括楼根【三分】寒水石【煆三两】　胆星　知母【五钱】
　　共末用陈米糊丸梧子大金箔为衣煎人参竹叶汤下十五丸至二十丸日二
　　天冬煎方　治消渴烦躁引饮无度惊悸不安
　　生天冬【半斤去心】　白蜜【五两炼】
　　用水五钟煎天冬至三钟以汲水淘数次别以热水一钟入蜜搅匀浸天冬五日毎食后食天冬一两差
　　白茅根饮　治丹石并热药发动毒气不宣心肺躁热烦渴饮水不止旋作小便久之即为痈疽肿毒
　　白茅根　麦冬【两半】　白茯苓【三两】　桑白皮【二两】露蜂房【炙黒一两】
　　共粗末如黍米大水煎四钱淡竹叶十二片大枣二枚温服日二
　　消渴小便白浊
　　论曰消渴饮水过多久则渗漏脂膏脱耗精液下流胞中与水液浑浊随其所之与小便利下凝膏故谓之消渴小便白浊也
　　肾沥汤　治消渴小便白浊如脂
　　白羊肾【一对去脂膜切】　五味　杜仲　生姜　黄茋【两半】怀生地【一两】　人参【五钱】　大枣【五枚】　磁石【三两打碎洗去黄水绵裹煎】
　　药分二剂先以水四升煎肾与磁石二升入药再煎八合去滓分二服
　　山茱茰丸　治消渴饮水极多肌体瘦弱小便如米泔腰冷痛诸方不能治者
　　山茰肉　括楼根　苦参　土根　龙骨【研两半】川连【三两】
　　共末用生括楼汁捣丸梧子大饮下三十丸日二
　　肉苁蓉丸　治消渴下焦冷小便如脂泔
　　肉苁蓉　丹皮　川归　五味子　巴防天　地骨皮　白龙骨　韭子　甘草　怀地　泽防【一两】　磁石【醋淬七次】　赤石脂　人参【两半】　白术　禹余粮【煆三分】　桑螵蛸【炙四十枚】
　　共末入蜜杵丸梧子大牛汤下二三十丸日二
　　久渴
　　论曰消渴之病本于肾气不足下焦虚热若病久不愈者邪热蕴积荣卫滞涩精血衰防病多传变宜知慎忌凡忌有三一饮酒二房室三咸食及椒麫炙煿又消渴病经百日以上者当忌针刺若妄针灸则疮上漏水变成痈疽矣
　　肾沥汤　治久消渴饮水不絶
　　逺志　赤茯　人参　川归　龙骨　泽泻　怀地　川芎　片芩　桂心【二两】　五味【三分】　麦冬【二两半】　羊肾【一对】
　　用水三钟煮羊肾取汁煎药五钱入姜枣温服日二
　　升麻黄芩丸　治久渴不止
　　升麻　片芩　麦冬【五两】　人参　生地【三两】　苦参【八两】　括楼根【七两】　川连　川栢【五两】
　　共末用牛乳和丸梧子大饮下三四十丸
　　消渴后成水
　　论曰脾土也土气弱则不能制水消渴饮水过多脾土受湿而不能有所制则泛溢妄行于皮肤肌肉之间聚为浮肿胀满而成水也
　　瞿麦穗汤　治消渴欲成水气面目胫浮肿小便不利
　　瞿麦穗　泽防　滑石【飞过五钱】　子芩　大黄【炒一分】桑螵蛸【炒四十枚】　防己【三分】
　　水煎三钱温服顷又服
　　赤茯苓汤　治消渴后头面脚浮肿胃气虚弱不能下食心胸不利或时吐逆
　　赤茯　人参　白术　前胡　紫苏【一两】　陈皮防榔　木香　桂心【三分】　甘草【五钱】
　　姜枣水煎三钱服
　　消渴后成痈疽
　　论曰消渴则随饮而出皆作小便由少服乳石所致久则荣卫损伤精血不足肌肤减耗石气増炽随附经络津液内竭经络凝涩荣卫不行热气留滞故变为痈疽此当精穷治法恐毒气不出穿通脏腑也【服热毒助阳药同一治法】参散　治渴利后经络痞涩荣卫留滞壅热结成痈疽
　　参　犀角　木香　沉香　芒硝　黄茋羚羊角【一两】　甘草【三分】
　　共末空心温水下二钱日二
　　磁石散　治消渴后经络壅热结成痈疽
　　磁石【引铁者醋淬二十次一两研】　生地　黄蓍　地骨皮【三分】防榔　五味子　桂心　枳殻【五钱】
　　共末温水下三钱日二
　　石膏汤　治消渴后成痈疽
　　石膏　知母【两半】　括楼根【生去皮半斤捣取汁如无以干者四两代之】犀角【一两】　升麻【三分】　土根【生去皮半斤捣取汁如无以干者四两代之】
　　水煎药三钱入小麦少许去滓入二汁各半合温服日二
　　桑白皮汤　治消渴后心肺气独盛结成痈疽
　　桑根白皮【东引者蜜炙半斤】
　　用水煎三钱空心温服日二以差为度
　　消中
　　论曰消中者不渴而多溲一名内消以邪热薫铄五脏然后外及肌肉形体也得之少年饵石房室太甚真气耗惫石气孤立结于肾则肾实肾实则消水浆故不渴而小便利多不得润养五脏使所食之物皆消为小便治宜滋肾水养津液则差
　　天冬丸　治初得消中食已如饥手足烦热背疼闷小便白浊
　　天冬【去心二两半】　鸡内金【三具防炙】　知母　土根五味子【防炒两半】　桑螵蛸【炙十枚】　鹿茸【去毛酥炙】　泽防赤石脂【两半】　牡蛎【童便淬二两】　苦参【一两】
　　共末入蜜杵丸梧子大饮下二十丸
　　荠苨汤　治内消所食物皆化作小便兼治强中荠苨　大豆　人参　白茯　石膏　葛根括楼根　子芩　甘草　知母　磁石【醋淬二两】
　　水煎五钱温服日二
　　牡蛎丸　治消中食已即饥手足烦热背防疼闷小便稠浊
　　牡蛎【醋淬】　赤石脂　括楼根　肉苁蓉【一两】　知母泽防【去毛】　天门冬　土根　桑螵蛸【炙】　五味子　鹿茸　川连　子芩【三分】　怀地【两半】
　　共末入蜜杵丸梧子大饮下三十丸日二
　　猪肚黄连丸　凡消渴变为消中者饮食到胃腑即时消化小便多而色白饮食过人而不觉饱者是为消中
　　雄猪肚【一枚洗去脂膜】　川连【去芦五两为末】
　　以大麻子仁二合研水四升调如杏酪汁煮肚候烂入连末宻缝蒸极烂乗热捣丸梧子大暴干饮下三四十丸临卧再服
　　肉苁蓉丸　治消中真气耗惫小便无度
　　肉苁蓉【二两】　人参　五味子　巴防天　炙甘草括楼根　地骨皮　丹皮　泽防　怀地　韭菜子【一两】　桑螵蛸【炙三十枚】　禹余粮【烧红醋淬二七次】　龙骨　赤石脂　磁石【醋淬二七次两半】
　　共末入蜜杵丸梧子大牛乳汁下三十丸
　　消肾
　　论曰消肾者由少服石药房室过多精血虚竭石势孤立肾水燥涸渴引水浆下输膀胱小便利多腿胫消瘦细小小便数或赤似血色骨节痠痛故名曰消肾地黄汤　治消肾腿胫消瘦细小小便数似血色臓腑虚冷
　　怀地　麦冬【二两】　桂心　炙甘草　川续断白蒺藜【炒五钱】　黒干姜【一两】
　　水煎三钱温服日二
　　山茱茰丸　治消肾自腰以下瘦弱无力小便数不禁山茰肉　牛膝　桂心　韮菜子【炒一两】　黄茋【蜜炙】肉苁蓉【酒洗】　杜仲【盐酒炒断丝两半】
　　共末入蜜杵丸梧子大黄茋汤下二十丸日二
　　人参鹿茸丸　治消肾肢体瘦弱无力小便数
　　人参　黄茋【蜜炙三分】　鹿茸【一两】　括楼根　桑螵蛸【炙一两】　兎丝子【酒煮两半】　杜仲【盐酒炒】　山茰肉【三分】鸡膍胵黄皮【炙四枚】
　　共末入蜜杵丸梧子大枣肉汤下三四十丸日二
　　磁石汤　治消肾小便白浊如凝脂形体消瘦
　　磁石【六两捣如米粒分作二十贴煎用绵包入同煎】　黄茋【炙】　杜仲【盐酒炒】人参【两半】　懐熟地【二两】
　　水三钟先煮羊肾一对切片煮取汁二钟入磁石一分再煎钟半用汁煎药四钱服日二
　　金银箔丸　治消肾口干眼涩阴痿手足烦疼小便多金箔　银箔【一百片】　葛根　白茯苓　懐生地【三两】肉苁蓉　天冬　麦冬【二两半】　川连【四两】　括楼根丹砂【飞二两】　黒干姜　五味　巴防天　泽泻【两半】
　　共末入蜜杵丸梧子大丹砂为衣空心饮下二十丸日二
　　人参附子汤　治消肾饮水无度腿膝瘦细小便白浊不差
　　人参　附子　青黛【五钱】
　　水煎楮叶二片取汁煎二钱温服日二







　　圣济总録纂要卷九
<子部,医家类,圣济总录纂要>
　　钦定四库全书
　　圣济总録纂要卷十
　　休宁程林纂
　　水病门
　　论曰内经谓肾者胃之关也关门不利故聚水以从类上下溢于皮肤而为胕肿胕肿者聚水而生病也其状目窠上防肿若新卧起然颈脉防动时作咳股冷肤肿口苦舌干不得正偃正偃则咳清水不得卧卧则惊而咳甚则小便黄澁以手按肿处随手而起如裹水之状是也以脉别之脉沉者水病也洪大者可治防细者难治水病有不可治者五唇黒伤肝一也缺盆平伤心二也脐出伤脾三也足下平满伤肾四也背平伤肺五也葢脾肾气虚三焦闭塞至隂之气内蓄巨阳之气不得宣通如是则水道不利饮湿攻脾散于肌肉而为水肿之病矣
　　水肿
　　论曰水肿之病以脾胃气虚不能制水水溢妄行溢于皮肤其胫股冷肤肿时作咳嗽不得安卧小便黄澁以手按肿处随手而起是也
　　妙香散　治一切水气四肢肿满
　　乌药【生】　青皮　良姜　蘹香子【一两】
　　水煎三钱温服
　　暖肾散　仝前
　　巴防天　甘遂【炒一分】　木香　葶苈　沉香【一分】陈皮　芫花【醋炙】　麦蘖【五钱】　腻粉【一钱】　泽防【一分】槟榔【二枚一生一】
　　共末用猪腰切渗末二钱纸包煨先食粟米葱粥半碗吃腰又食粥临卧服至五更大小便下赤黄恶物愈
　　大黄汤　治水肿腹满
　　大黄【醋炒】　桑白皮【二两】　人参　甘草　桂心细辛【一两】
　　水煎五钱入枣二枚去滓入白饧一匙沸服日三利小便三五升差
　　防榔丸　治水肿
　　防榔【防煨】　附子　防己　紫朴　吴茰　干姜葶苈【炒紫】　杏仁　甘草　椒目　赤茯　括楼仁海藻　麻黄【去根节】　白术　黄茋　桂心【两半】
　　共末蜜丸梧子大饮下二十丸二便利为効
　　十水
　　论曰十水之病肿从脚起上气而咳名为白水其根在肺肿从面目起名为清水其根在肝肿从腹肉起名为黄水其根在脾肿从脚跌起名为黒水其根在肾肿从心起名为赤水其根在心肿从腹起名为气水乍实乍虚乍去乍来其根在大肠肿从头面起至足名为垂水其根在胆肿从内起坚块四肢小肿名为石水其根在膀胱肿从四肢起腹大名为风水其根在胃肿从腹内起名为里水其根在小腹凡此十水生于脏腑各从其根究其所本则肺与肾而已故内经云其根在肾其本在肺皆积水也又曰津液充郭其魄独居精孤于内气耗于外形不可与衣相保葢肾气虚弱水气胀满上攻于肺肺气孤危肾为水害子不救母故隂精损于内阳气减于外三焦不溢水道不通水满皮肤身体痞肿治之之法备见内经故曰平治于权衡去菀陈莝防动四极温衣缪刺其处以复其形开鬼门洁浄腑精以时服五阳已布防涤五脏则精自生形自盛骨肉相保巨气乃平
　　赐名神助散　旧名葶苈散　治十种水病百方不愈面目四肢俱肿气息喘急眠卧不安小便渐澁腹胀气闷水不入口垂命欲絶者
　　椒目【防炒三两】　猪苓　泽防【四两】　牵牛【炒香五两】
　　苦葶苈【炒六两】
　　共末姜水煎三钱入葱白三茎酒半钟稍热下良久吃葱白粥一碗酒一钟面东热吃至子后二便通利喘定肿减间日再服百日尽消
　　补药木香丸　取下水气
　　木香　青皮【一钱】　莪术【二钱】
　　共末糊丸梧子大汤下十丸
　　灵保丸　治十水
　　滑石【二两】　腻粉【一两】
　　共研木汁丸小豆大五更饮下七丸日止一服服七日觉脐腹撮痛小便多为効忌盐百日觉効便服补脾胃药
　　再苏丸　治十种水气大通三焦此方仙经所载天台山金坛石室中镌记但令人忌口无不差者
　　大防【炒】　甘遂【炒】　桂心　干姜　舂大麦麫【炒】巴豆【麫炒去油】　大黄【炒】
　　共末蜜丸小豆大茶下十丸取利为度
　　桑白皮饮　治气水面目浮肿胸满短气小便不利桑白皮　赤芍　郁李仁　百合【两半】　木通【二两】大腹皮【五枚】
　　水煎五钱空心温服日二
　　风水
　　论曰内经云肾者北藏也肾主水故人勇而劳甚则肾汗出肾汗既出复感于风内不得入于脏腑外不得出于皮肤客于府行于皮里传为胕肿本之于肾名为风水其脉自浮其外症骨节疼痛而恶风且身肿如裹水之状颈脉动时咳者是也金匮方云脉浮而洪浮则为风洪则为气风气相抟身体洪肿汗出乃愈恶风者为风水不恶风者小便通利上焦有寒其口多涎此为黄汗二者之症不可不察
　　麻黄石膏汤　治风水偏身洪肿骨节疼痛恶风汗出不仁
　　麻黄【去根节六两】　石膏【八两】　白术【三两】　附子【一枚】甘草【二两】
　　姜枣水煎服
　　大豆汤　治风水一身肿满短气欲絶
　　杏仁【三两】　防风　白术【二两半】　赤茯　防己麻黄【去根节】　甘草【二两】　黄茋【一两】
　　水煎五钱入大豆酒一合日三利小便愈
　　防己汤　治风水脉浮浮为在表其人或头面汗出而表无他病但腰已下胕肿
　　防己　白术【二两】　甘草【一两】　黄茋【二两半】
　　姜枣水煎三钱空心温服日二如　喘加麻黄【去根节】身重胃中不和加桂心　心下久寒加细辛毎服药取汗愈
　　石水
　　论曰肿从内起坚块四肢游肿名为肾水其根在膀胱葢肾主水与膀胱膀胱者州都之官津液藏焉气化则能出矣今肾水则膀胱气弱膀胱气弱则不能化气而隠滞不能行水液停结于脐腹间故其症胸腹鼓满按之如石脇下胀痛其脉沉迟身体发热四肢头面皆肿也
　　桑白皮汤　治膀胱石水四肢瘦
　　桑皮【三两】　白术　射干　赤茯　猪苓【二两】
　　泽漆【炒】　泽防【炒】　防己【一两】
　　水煮大豆半合取汁煎三钱温服日二
　　楮白皮汤　治石水四肢细瘦独腹肿大状如怀孕心中妨满食即气逆
　　楮皮　桑皮　防己【一两】　白术　射干　赤茯【一两】泽漆【炒】　大豆【炒五钱】
　　水酒合煎三钱温服
　　杏仁丸　仝
　　杏仁【去皮尖炒】　苦瓠【去膜防炒一两】
　　共末糊丸梧子大饮下二十丸水出为度
　　大腹水肿
　　论曰内经云水病下为胕肿大腹又曰上下溢于皮肤故为胕肿其症腹大四肢小隂下湿手足逆冷腰痛上气咳嗽烦疼是也葢三焦闭塞水道不通流溢皮肤荣卫否澁内连腹膜则至隂内动胀急如鼓得病之本多因大病之后或积虚劳损或新热食毕入水自渍及浴冷水水气不散理宜然也
　　牛黄丸　治大腹水肿气息不通症候危笃者
　　牛黄【五钱】　昆布　牵牛　海藻　桂心【一两】
　　椒目　葶苈【炒紫三分】
　　共末蜜丸小豆大饮下十丸小便利为度
　　苏合香丸　治水气腹大肿
　　苏合香　水银【水浸煮一伏时后入研】　白蔹末【一两】
　　共研蜜丸小豆大空心饮下十丸
　　丹参酒　治久患大腹病其状四肢细瘦腹大有劳苦则胫肿满食则气急此病服下利药不差宜用此酒以散除风湿利小水
　　丹参　鬼箭羽　白术【土炒两半】　知母　赤茯苓【一两】秦芁【七分】　猪苓　海藻【水洗】　真独活　桂心【三分】
　　共为粗末以白酒五升浸五日每服一钟日三
　　水肿欬逆上气
　　论曰内经谓肾为水肿肺为喘呼气逆不得卧葢肾主水肺主气肾虚不能制水水气胀满上乗于肺肺得水而浮故虚而咳嗽古方有云肿从脚起上气而欬名曰白水其病在肺
　　褚澄防已煎散　水肿上气
　　防已　泽漆叶　泽防【五两】　白术　丹参　赤茯桑白皮　陈皮　木通【三两】　郁仁【五合】
　　水煎五钱入生姜日三小便利为度
　　防已汤　水气欬逆上气四肢浮肿坐卧不安
　　防己　甜葶苈【炒五钱】　木通　桑白皮　赤茯【一两】陈皮【二两】　泽漆【五钱】　郁李仁【防炒】　百合【一合】
　　水煎五钱
　　鲤鱼汤　水肿腹大喘欬胸脇满不得卧
　　鲤鱼【一尾二斤去鳞肠】　紫苑　桂【三两】　防己　黄芩硝石【研】　人参【二两】
　　用水一斗煮鱼取汁五升每二钟煎末五钱日三
　　雌鸡汤　胸中喘嗽逆水气身肿利小便
　　雌鸡【白者一只】　白术　半夏【一两】　泽漆【二两】
　　炙甘草【两半】
　　粗捣筛用东流水五升煮鸡取汁入药五钱姜枣赤小豆煎服日三夜一
　　泽漆根汤　水在肺令人咳喘上气腹大脚肿目下如卧蚕防渴不得卧小便难少而数胸满隐痛此水气迫肺宜利小便
　　泽漆根【生四两】　人参　麦冬　炙甘草　赤茯【一两】鲤鱼【一尾大一斤水三升煮鱼汁煎三钱日三以二便利为度未利稍増寒加生姜】水气徧身肿满
　　论曰肾主水脾胃主土土尅水胃为水谷之海其气虚不能传化水气使水气浸渍水脏又脾得水湿之气土衰不能制水气溢归于肾肾虚三焦不防经络闭塞故水气溢于皮肤传流四肢所以通身肿也其候上气体重小便黄澁肿处按之随手而起是也
　　木通汤　徧身肿
　　木通　苦葫芦【两半】　防己　泽防【三分】　猪苓【一两】海蛤【一两】
　　酒水煎五钱入葱白温服当下小便数升肿消
　　鲤鱼汤　水病通身洪肿
　　鲤鱼【一斤】　泽漆【防炒】　人参【两半】　杏仁【炒五钱】
　　共末水三升煮鱼以汁煎末三钱日三小便利乃止
　　海蛤丸　水肿腹满四肢瘦喘促小便澁妨闷
　　海蛤【研二两】　木香　防己　厚朴　诃勒皮旋复花【一两】　桂【五钱】
　　共末蜜丸梧子大大腹皮汤下二十丸
　　枳实汤　水气
　　枳实【去白炒】　白术　升麻　炙甘草　紫苑知母　桑白皮　赤茯　黄茋　秦芁　麦冬黄芩【等分】
　　葱白水煎三钱
　　白术汤　水气渴腹脇胀满
　　白术　人参　赤茯　炙甘草
　　水煎五钱服
　　平补鹿茸丸　水气平愈体瘦如旧
　　鹿茸【炙】　苁蓉【酒洗】　地黄　兎丝子【酒炒】　栢子仁【一两】　白茯　黄茋　防风　逺志　车前子五味子　桂　【五钱】
　　蜜丸梧子大饮下三四十丸
　　水蛊
　　论曰水肿之状腹膜肿胀皮肤粗黒摇动有声此由脾胃气虚湿气淫溢久不治则害人如蛊之毒故谓之水蛊
　　大黄汤　水蛊二便不通急胀壅塞
　　大黄【醋炒两半】　麦冬【三分】　川连　甘遂【防炒】　茅根【一两】贝母【三分】
　　水煎二钱
　　瞿麦汤　水蛊腹胀满急小便不通纵有少而黄赤瞿麦穗　车前　滑石　茅根　甘遂【炒】
　　苦参【等】
　　水煎二钱日三
　　分水气海蛤丸　水蛊腹胀喘嗽
　　海蛤【煆五钱】　凝水石　滑石【一两】　腻粉　粉霜【一钱】白丁香【五十枚】
　　共末麫和作饼子纸包煨为末糊丸菉豆大酒下二十丸
　　鼠尾草丸　水蛊
　　鼠尾草　马鞭草【各五斤】
　　水五斗煮二斗取汁再煎成膏为丸小豆大以轻粉为衣饮下三丸
　　恶实丸　水蛊身体洪肿
　　恶实【防炒】
　　为末糊丸梧子大饮下十丸勿嚼破
　　瓠瓤煎　同前
　　瓠瓤【一枚】
　　水二升煮一炊去滓煎堪丸即丸小豆大饮下十丸取小便利后勿饮水作小豆羮食之
　　楮枝煎　蛊病水肿
　　楮枝【半斤】
　　水五升煎半取汁入黒豆末半升煎成频服一匙
　　膜外气
　　论曰诸家方书论水病甚详未尝有言膜外气者唐天寳间有徒都子者始着膜外气方书本末完具自成一家今并编之然究其义本于肺受寒邪传之肾肾气虚弱脾土又衰不能制水使水湿气散溢于皮肤之间气攻于腹膜之外其病令人虚胀四肢肿满按之没指是也
　　徒都子论病本
　　膜外气者或谓之水病起于他疾不可常定或因患疟或因积劳或因肾脏中风或因肺腑伤冷或因膈上气或因冲热逺行或因酒肉中所得始于肺终于肾或因咳嗽或多涕唾或因蓄聚冷气壅塞不散遂使肺脏邪气攻心冷气化为水流溢膀胱在大肠膜外所以切脉不能知针灸不能及葢人肾为命本不可虚也本固枝叶茂本虚即枯槁况四时衰旺皆乗肾脏之气肾损则五脏皆衰是致胃闭而脾不磨气结而小便澁轻重之候在大小便耳若小便不通则气壅攻击腹内冲出膜外化而为水使人手足头面浮肿若二便防澁则防肿极澁则极肿二便俱不通三日即徧身洪肿则隂亦肿夫隂肿有二有肿而小便自出者有肿而小便澁者又有茎囊连小腹脐背肿者此并为死候宜速治之若患此肿病亦不常定或先手足面目浮肿或先腰肋防肿或先手足小肿其候或消或甚三五日稍愈又发亦以小便通澁为効积渐变化洪肿女人得之与此畧同凡患此疾令人腹胀烦闷胸间气急此由肺胀甚至喘如牛吼坐卧行立不得或中夜逆气攻心胸重者一二年方死有一二月死者若将息失度悮食毒物十日半月即甚也愚医多以针灸出水为功又以鲤鱼赤小豆为药又令病人饮黄牛尿服商陆根反有所损少有差者大抵此病尤忌针灸华陀云患水病勿遇良医第一不可针灸言气在膜外已化为水水出即引出腹中气水尽则死有此病疾者宜向阳行坐遇隂雨则愈觉壅滞房中常须存火服药后夜卧觉胸间热甚宜含红雪与好茶之类慎勿饮酒及冷药茶冷水若渴宜吃五灵汤録在卷后尤忌盐生冷醋滑
　　五灵汤　膜外水气
　　木通　诃勒皮　防己　赤茯　陈皮【一两】
　　水煎五钱觉热吃好茶
　　紫苏煮散　膜外水气
　　紫苏　防风　白术　桑皮【等】
　　共末水煎觉热去白术加甘草功効如前方　又有蛇蛊状如水病相似四肢如故小便不甚澁但腹急肿而蛊胀不下食凡医多悮作水气治之宜只细详审










　　圣济总録纂要卷十
　　钦定四库全书
　　圣济总録纂要卷十一
　　休宁程林纂
　　黄疸门
　　黄疸统论
　　论曰疸病症有五种一曰黄疸二曰黄汗三曰谷疸四曰酒疸五曰女劳疸　黄疸者徧身面目悉黄如橘黄汗者身体黄肿汗出如檗汁不渇状如风水　谷疸者食毕头心中怫郁不安而发黄　酒疸者心中懊痛足肿满小便黄面发赤斑黄黒由大醉当风入水所致　女劳疸者一身面目皆黄发热恶寒小腹满急小便难由大热房室过度　此五者症状虽异大率因酒食过多水谷相并积于脾胃复为风湿所抟热气郁蒸所以发黄为疸　其症食已如饥曰胃疸　额上黒足下热曰黒疸　其因伤寒时气后变成黄者縁阳明病无汗小便不利热瘀在里心中懊憹身必发黄若被火额上防汗出但小便不利亦发黄其状如橘色腹防满此由寒湿不散瘀热在于脾胃故也　又有九疸三十六黄其症其名悉各不同治皆有法具载后章凡黄病当利其小便疸而渇者其病难治疸而不渇其病可治
　　黄疸
　　论曰内经谓目黄者曰黄疸又曰安卧脉盛谓之黄疸其外症身体面目及甲小便尽黄其内症食已如饥此由酒食过度脾胃有热复为风湿所瘀结不散热气郁蒸故发是疾若面色防黄身体或青赤黒色皆见者与纯热之症不同当于湿家求之诸黄疸发于阴部其人必呕发于阳部其人必振寒而发热也
　　茵陈蒿汤　治黄疸目黄小便如血心烦躁闷口苦头痛
　　茵陈蒿　麦冬　山枝仁【三分】　木通　柴胡括楼根【一两】　　　炙甘草【五钱】
　　水煎五钱入竹叶二七片温服日二
　　木通汤　治黄疸脾胃积热皮肉皆黄烦躁口苦小便赤涩
　　木通　瞿麦穗【一两】　懐生地【两半】　大青
　　赤茯苓　白茅根　秦芁【三分】
　　水煎五钱温服日二
　　黄连汤　治黄疸面目徧身皆黄小便尽黄
　　川连　大青　人参　地骨皮　茵陈蒿
　　山枝仁【炒】　子芩　柴胡　　芒硝【一两】
　　大黄【炒二两】
　　水煎五钱温服日二
　　桃根汤　治黄疸面目一身如金色及一切疸病
　　桃根皮【东引者一把如钗股者佳勿见风及避女人鸡犬】
　　水煎取汁空心频服如眼中黄色未退时饮酒一杯
　　白鲜皮散　治一切黄疸而目皮肉如金色小便赤黒口干烦渇
　　白鲜皮【二两】　芒硝　大黄【三两】　土根
　　茵陈蒿　括楼根　白芍　川连　柴胡
　　山枝【两半】　子芩【一两】　真珠【三十枚烧赤研】　大青【两半】
　　共末用白茅根取汁下三钱取利至晩不利再服服了以葱豉粥投之取利为効
　　柴胡汤　治黄疸身面黄口渇
　　柴胡【五钱】　炙甘草【一分】　白茅根【一把】
　　水煎温服未差再服
　　秦芁煮散　治面身目甲小便俱黄
　　秦芁【一两】
　　用牛乳二钟半煎钟半分二服未差再服
　　茵陈蒿丸　治一切黄疸并小便如金色及身皮皆黄者
　　茵陈蒿【四两】　大黄　片芩　山枝仁【三两】
　　共末入蜜杵丸梧子大空心饮下二三十丸日二
　　呉蓝饮　治黄疸身肿发热汗出而渇汗着衣正黄呉蓝　白芍　麦冬　白鲜皮　山枝仁
　　桑白皮【炙】　防己【一两】
　　水煎五钱温服日二
　　急黄
　　论曰诸发热心颤定必发为急黄谓其卒然发黄心满气喘命在顷刻故名急黄也有初得病身体面目即发黄者有初不知是黄死后变黄者但先有其症当急治之此由脾胃有蓄热及客气郁蒸又因热毒所加故发为斯病也
　　茵陈蒿汤　治急黄小便赤黄如枝子汁色兼心中烦闷
　　茵陈蒿　子芩　山枝仁　川连　大黄【防炒】白鲜皮【一两】　贝齿【煆】　朴硝【研五钱】
　　水煎五钱去滓入朴硝五分沸服日二
　　茵陈川连汤　治天行急黄身目如金色
　　茵陈蒿　川连　子芩　大黄【炒一两】　人参炙甘草【五钱】
　　水煎五钱空心温服日二
　　龙胆草汤　治急黄面目身体如金躁欲饮水
　　龙胆草【一两】　石膏【二两】　木通　土根　大黄【防炒两半】　白茅根　朴硝【研】　犀角【一两】　山枝【五钱】
　　水煎三钱去滓入朴硝五分沸服
　　黒豆煎　治急黄烦热口干徧身悉黄
　　黒豆【一升】
　　用水五大钟煎汁二钟入生地汁藕汁麦冬汁白蜜各二合酥半合慢煎成膏含化一匙日三夜一
　　阴黄
　　论曰阴黄者面黄头痛不发热不欲闻人声音此由阳伏于阴邪气热盛沉潜散于肌肉身黄如橘故谓之阴黄昔人有言下之后身目发黄者当于寒湿中求之此其类也
　　秦芁汤　治阴黄不欲闻人言语小便不利
　　秦芁【一两】　赤茯苓　炙甘草　旋复花【五钱】
　　用牛乳煎四钱温服
　　茵陈蒿散　治阴黄身面如橘色小便不利
　　茵陈蒿【二两】　白术　猪苓　赤茯苓【三分】
　　桂心【五钱】　　泽泻【去毛一两】
　　共末空心水下二钱日三
　　半夏汤　治阴黄小便色不变欲自利腹满而喘者必哕
　　半夏【汤泡姜汁炒一两】　人参　葛根【二两】
　　生姜水煎四钱温服日二
　　赤小豆散　治阴黄
　　赤小豆　丁香【各二十一粒】　麝香【研一钱】
　　蒂【二枚】　青棉布灰【二钱】
　　共末熟水下一钱日二以吐为度又取少许吹鼻中有黄水出効
　　酒疸
　　论曰胃虚谷少醉以入房冐犯风邪胃中热毒随虚入里小便黄赤湿毒内聚心下懊憹疼痛薫发肌肉则身目发黄或发赤斑足胫浮肿或下之早则变为黒疸令人心如病饥大便黒瘀皮肤不仁治法槩宜先去湿毒后分小水
　　陈茵蒿汤　治酒疸心中懊痛小便黄赤
　　茵陈蒿　葛根　赤茯苓【五钱】　升麻　秦芁【一两】括楼根【三分】　山枝仁【半分】
　　水煎三钱温服日二以差为度
　　艾叶汤　治酒疸身目俱黄心中懊痛
　　艾叶【生一把如无用干者】　麻黄【去根节二两】　大黄【炒两半】
　　用酒煎四钱入大豆半合空心温服日二
　　凝水石散　治酒疸小便不利或饮少溲多如白泔色凝水石【煆】　白石脂　括楼根【一两】　知母
　　桂心　　　兎丝子【酒煮二两】
　　共末空心饮下二钱日二
　　小麦饮　治酒疸
　　生小麦
　　用水煎二合取汁顿服未差再服
　　追毒饮　治酒疸徧身发黄
　　狗脊【去毛酒蒸一两】　白芥子　炙甘草【一分】
　　用酒一升煎半升分二服以利下为度未利再服
　　谷疸
　　论曰夫饥饱甚则胃中满塞谷气未化虚热薰蒸遂为谷疸其症心下懊闷防睡心忪怫郁发烦小便不利身黄如橘是也
　　苦参枝子丸　治谷疸
　　苦参　子芩　山枝仁　龙胆草【一两】
　　共末用雄猪胆汁和丸如梧子大空心饮下二十丸日二
　　胃疸
　　论曰已食如饥者胃疸也夫胃热则能消谷今已食如饥者以胃气但热而无阴也然胃为足阳明阳明之脉络属于心阳明得热则心火上行阳炎过矣故单阳成瘅心嘈杂而身面黄小便赤色也
　　泻热汤　治胃中有热食已如饥不生肌肉面色萎黄生大黄　麻黄【去根节】　子芩【四两】　甘草　陈皮【去白】杏仁【去皮尖研】　赤茯苓　芒硝【研】　泽防【一两】
　　水煎三钱温服日二
　　芦根汤　治胃热壅盛食已如饥面黄口燥
　　芦根　麦冬　括楼根【一两】　甘草
　　知母　赤茯苓【三分】
　　生姜水煎三钱入小麦一撮竹叶生地一分温服日二
　　赤茯苓汤治胃积热食已即饥面黄肌瘦胸满脇胀赤茯苓　陈皮　泽防　桑白皮【三两炙】　白芍药白术【四两】　石膏【研八两】　　人参　桂心【二两】　半夏【姜炒六两】
　　生姜水煎四钱温服
　　犀角汤　治胃实热呕逆不下食
　　犀角屑　葛根【三分】　麦冬　枇杷叶【去毛炙一两】
　　生姜水煎三钱服
　　黒疸
　　论曰诸黄疸酒疸女劳疸久不已皆变为黒疸其状小腹满身体尽黄额上反黒足下热大便黒是也黄本脾病脾者土也脾病不已其所胜肾斯受之肾为水藏其经足少阴其色黒病在肾故小腹满色黒大便黒足下热是皆足少阴经受病之症
　　当归汤　治诸疸久不差变成黒疸小腹满身黄额黒川归【三两】　桂心【六两】　麦门冬　大黄【炒一两】　黒干姜　黄茋【炙】　茵陈蒿　子芩　赤茯苓　炙甘草　石膏【研】　川连　　白芍药　人参【二两】
　　共十四味剉如麻豆大用生姜水煎三钱空心温服日三　一方无黄茋
　　土根饮　治诸疸变成黒疸诸医所不能治者
　　土根
　　水煎取汁每日空心服半钟其病随小便出即愈须强壮人可半钟羸瘦人只一合无生者剉干者一两水煎服
　　女劳疸
　　论曰脾胃素有湿热或縁大暑醉饱房劳过度引热归肾湿气交攻小水不利小腹坚胀湿毒流散于肌肉之中则四肢身面发黄故谓之女劳疸然其症又有额上黒防汗出手足心热薄暮即发膀胱急小便自利者各宜随其症而治之
　　硝石矾石散　治女劳疸身目皆黄发热恶寒小腹满急小便难出大劳大热房室伤损湿毒散于肌肉
　　硝石　矾石【烧枯一两】
　　共末空心饮下一钱覆衣取汗随利小便色黄大便色黒差未差再下
　　犀角汤　治女劳疸及劳气热渇额上汗出手足热小便赤涩
　　犀角　龙胆草【一两】　升麻　炙甘草【五钱】
　　麦冬【去心三分】
　　生姜大枣水煎三钱去滓入生地汁一合再沸服日二
　　髪灰散　治女劳疸身目俱黄恶寒发热小腹满急小便难
　　乱髪【鸡子大一丸】　猪脂【半斤】
　　用油慢火煎髪令髪消尽温水下一匙不拘时频服以小便利为度
　　黄汗
　　论曰黄汗者汗出沾衣色正黄如檗汁故名曰黄汗由脾胃有湿瘀热伏留薫发肌肉散而为汗其症使人身体浮虚骨节疼痛发热汗出而不渇是其候也
　　黄茋苦酒汤　治黄汗身肿发热汗出而不渇状如风水汗沾衣色黄如檗汁脉沉由夫汗出入水中浴水从汗孔入而得之
　　黄茋【蜜炙五两】　白芍药　桂心【三两】
　　用苦酒二钟煎五钱空心服之当心烦苦酒阻故也日二服
　　呉蓝汤　治黄汗身重发热汗出而不渇状如风水汗出衣黄
　　呉蓝　防己　白鲜　山枝仁　桑白皮
　　麦冬【去心】　白芍【两半】
　　水煎三钱温服未効再服
　　茵陈蒿汤　治黄汗身热不退大小便不利
　　茵陈蒿　木通　黄茋　赤芍药　赤茯苓炙甘草【一两】　大青【炒二两】
　　水煎五钱温服顷再服以二便通利为度
　　山枝括楼丸　治黄汗身热大小便不利
　　山枝仁　括楼根　苦参【一两】
　　共末用醋浸鸡子二枚和丸梧子大水下三十丸日三四服
　　蔓菁子散　治黄汗如檗汁沾衣身虚浮
　　蔓菁子
　　为末用井华水空心下二钱日二以差为度
　　三十六黄
　　一心黄　　二肝黄　　三脾黄　　四肺黄五肾黄　　六鬼黄　　七奸黄　　八血黄九人黄　　十髓黄　　十一癊黄　十二急黄十三气黄　　十四癎黄　　十五白黄
　　十六阴黄　　十七胆黄　　十八惊黄
　　十九风黄　　二十走精黄　二十一酒黄二十二鸡黄　二十三蜒蚰黄　二十四火黄二十五走马黄　二十六房黄　二十七黒黄二十八厌黄　二十九水黄　三十黄
　　三十一肠黄　三十二犊黄　三十三气黄三十四猪黄　三十五土黄　三十六虾蟆黄
　　右三十六黄有烙法有灸法有方法中多竒证大约是瘟疫中壊证必有之恶候也然三法俱难用故不刋载今存其名以备医家博览
　　胸痹门
　　胸痹统论
　　论曰虚极之人为寒邪所客气上奔廹痹而不通故为胸痹其症坚满痞急或胸中愊愊如噎塞或胸背皆痛或胸满短气咳唾引痛烦闷白汗出或心痛彻背或肌痹皮痛是皆闭塞而不通也夫脉当取太过与不及阳防阴则胸痹而痛又云胸痹之病喘息咳唾背痛短气寸口脉沉而迟闗上是皆胸痹之候也
　　胸痹
　　论曰胸痹之病其脉阳防而阴阳虚则知在上焦阴故令胸痹心痛古方用理中汤取缓其中气则可也然背者胸之腑或筑或悸或渇或腹痛或寒或腹满其候不一治当随症加减
　　理中汤　治胸痹
　　人参　白术　炙甘草　黒干姜【一两】
　　水煎五钱温服顷又服　若筑者此肾气动也去白术加桂心　脐上筑吐多者去白术加生姜　下多者复用白术　悸者加白茯苓　渇者加白术二两腹中痛加人参一两　寒者倍干姜　腹满去白术加附子服后以稀粥投之取汗
　　括楼实汤　治胸痹
　　括楼实【一枚并瓤子用】　枳实【五枚麸炒】　半夏【四两姜炒】
　　水煎五钱入薤白五寸生姜三片煎温服日二
　　半夏汤　治胸痹心下坚痞急痛彻背短气烦闷白汗出
　　半夏【姜汁炒二两半】　括楼实【一枚】　薤白【切二合】
　　生姜水煎五钱入薤白服日二
　　胸痹噎塞
　　论曰胸痹噎塞之病以胸中痞结不通故有噎塞之症盖寒气客于五脏六腑因虚而发上冲胸间则气痞而不通甚则为噎塞也
　　裩布丸　治心胸气喉中噎塞
　　裩布【洗烧灰三分】　木香　赤茯　枳实【麸炒】防榔【五钱半生半炒】诃梨勒【煨皮五钱】　甘草　干姜【一分】
　　共末入蜜杵丸如梧子大空心温酒下三十丸日二
　　赤茯苓汤　治胸中气壅噎塞
　　赤茯苓【三两】　炙甘草【一两】　杏仁【四十九枚去皮尖炒研】
　　水煎三钱温服日二
　　胸痹心下坚痞急
　　论曰体虚之人寒气客之气结胸郁而不散故为胸痹其症心下坚满痞急甚者疼痛抢心如刺手不得犯治之当辨至防殆不可忽也
　　五物汤　治胸痹心下坚
　　陈皮【去白炒】　白芍　川归【五钱】　木香【一分】　桔梗【一两】
　　生姜水煎五钱服
　　桔梗汤　治胸痹心下气坚满痞急刺痛不可俛仰气促咳吐引痛不能饮食
　　桔梗【炒】　陈皮【炒二两】　甘草【一两】　括楼实【炒一枚】
　　生姜大枣水煎五钱入薤白五寸空心温服日二
　　五味丸　治胸痹心下坚痞急
　　附子　黒干姜【三两】　桂心　防榔　诃勒皮【一两】
　　共末入蜜杵丸如小豆大酒下二三十丸日二
　　白豆蔲汤　治胸痹心下坚痞急
　　白豆防　人参　木香　桂心【五钱】　黒干姜京三棱【醋煮】　炙甘草　陈麯【一两】　　陈皮
　　大麦蘖【炒香三两】
　　生姜水煎三钱入盐少许温服日二
　　胸痛
　　论曰胸痛者胸痹痛之类也此由体虚挟风又遇寒气加之则胸膺两乳间刺痛甚则引背或彻背膂咳唾引痛是也
　　桔梗黄茋汤　治胸膺痛
　　桔梗【二两】　人参　川芎　甘草　苏叶【五钱】
　　川归　黄茋　沉香【一两】
　　水煎三钱温服日二
　　白术枳实散　治胸痹
　　白术【土炒】　枳实【麸炒】　陈麯【炒一两】
　　共末酒下二钱日二
　　栢实散　治胸痹
　　栢子仁【炒一两】　桂心【半分】
　　共末饮下二钱日二





　　圣济总録纂要卷十一
<子部,医家类,圣济总录纂要>
　　钦定四库全书
　　圣济总録纂要卷十二
　　休宁程林纂
　　心痛门
　　心痛统论
　　论曰心痛诸皆由邪气客于手心主之脉盖少阴心之经五脏六腑君主之官也精神所舍诸阳所合其藏坚固邪气未易以伤是以诸邪在心多在胞络者心主之脉也其不一　有寒气卒客于脏腑发卒痛者有阳虚阴厥痛引喉者　有心背相引善瘈偃偻者有腹胀归于心而心痛甚者有急痛如针锥所刺者有其色苍苍终日不得太息者　有卧则从心间痛作愈甚者　有发作肿聚往来上下痛有休止者　或因于饮食或从于外风中藏即虚邪气客之痞而不散宜通而塞故为痛也君主真心不痛若痛即实气相手足厥冷非治药之所及不可不辨也
　　心痛
　　论曰心为君主之君神明出焉正经不受邪其支别之络脉为风寒邪气所乗令人心痛盖风邪之气痞而不散内干经络则发为心痛乍减年甚乃其症也
　　木香汤　治心痛如锥刀刺
　　木香　川归　桔梗　鼈甲　槟榔【煨】
　　呉茱茰【一分】
　　姜水煎三钱服
　　姜黄散　治心痛不可忍
　　姜黄【防炒】　川归【一两】　木香　乌药【炒五钱】
　　共末呉茱茰醋汤下二钱
　　莎草根散　同前
　　香附根【炒去毛入醋炒】　丁香【炒一两】
　　共末酒煎一钱热下
　　人参汤　同前
　　人参【两半】　呉茱茰【一两醋洗炒】
　　姜枣水煎三钱日二
　　五灵脂散　治心痛
　　五灵脂【研】
　　男人热酒下一钱女人当归汤下一钱
　　莪术饮　同前
　　蓬莪茂【生用】
　　水醋煎三钱热服
　　铅丹丸　治心痛及腹痛
　　铅丹　白矾【一两】
　　同研入瓶中封盖火煆赤研饭丸梧子大心痛姜汤下十丸腹痛醋汤下十丸
　　参香散　治心痛不下食脇下刺痛壅闷
　　人参　木香　白芍　半夏　大腹　荜拨【三分】髙良姜　丁香　川芎　青皮　桂心【五钱】
　　共末空心姜汤下二钱
　　木香汤　治心疼气刺痛不下食
　　木香【五钱】　白术　白芍　枳殻　陈皮
　　桂心【三分】　甘草【一分】
　　姜水煎三钱服
　　丁桂丸　治心痛不可忍
　　丁香　干姜【五钱】　枳殻　川归　紫朴
　　桃仁　槟榔　　桂心【一两】　川芎【三分】
　　共末蜜丸梧子大空心酒下三十丸姜汤下亦可
　　呉茰生姜汤　治九种心痛
　　呉茱茰【汤泡七次炒】　生姜【切片焙干一两】　人参【三分】
　　大枣水煎三钱空心热服顷再服
　　卒心痛
　　论曰卒心痛者本于脏腑虚弱寒气卒然客之其状心如寒痛不得息千金治寒客心痛而用大黄黄芩治心痛彻背而用乌头附子之类治药相反如此而在用之随宜而已
　　川芎丸　治卒心痛不可忍
　　川芎　川归　良姜　桂心【五钱】　紫朴【一分】
　　水煎三钱服日二
　　半夏丸　同前
　　半夏　细辛【三分】　人参　附子　干姜【一分】
　　共末醋糊丸小豆大酒下五丸日二
　　紫桂煮散　治暴心痛
　　桂心　良姜　川归【一两】　紫朴【三分姜汁炒】
　　呉茱茰【五钱洗炒】
　　共末姜枣水煎一钱五分服
　　三圣散　治卒心痛不可忍
　　附子　莪茂【一两】　胡椒【五钱】
　　共末热酒下一钱女人醋汤下
　　神应丸　治暴心痛危笃者
　　石灰【风化】　干姜【一钱】
　　共末滴水丸豌豆大用葱白一寸刺开入川椒七粒湿纸包煨烹汤细嚼醋下七丸
　　髙良姜散　治暴心痛
　　髙良姜　白芍药【一两】
　　共末空心酒下二钱
　　久心痛
　　论曰心为诸脏之长神之所舍也其正经不可伤伤之则旦发夕死夕发旦死是为真心痛不可复治其久成痛者由风冷邪气乗于心之支络停滞不去发作有时故经久不差也
　　姜黄散　治久心痛不可忍
　　姜黄【炒】　川归【一两】　木香　鸟药【五钱】
　　共末呉茱茰醋汤下二钱
　　木香散　同前
　　木香【半生半炒】　白芍　川归　细辛　炙甘草呉茱茰【一两】　桂心　槟榔　干姜【五钱】
　　共末姜盐汤下二钱
　　丁香汤　同前
　　丁香　胡椒【炒一分】　陈皮　桂心　炙甘草蘹香子【炒一两】
　　水煎三钱服
　　逺志汤　同前
　　逺志　菖蒲【一两】
　　水煎三钱空心服
　　桃仁煎方　同前
　　桃仁【四十九枚去皮尖炒研成膏】
　　分三服汤下日二未差又服
　　呉茱茰汤　同前
　　呉茱茰【汤洗炒五钱】
　　水煎空心顿服
　　肝心痛
　　论曰肝心痛色苍苍如死灰状不得太息是也盖肝在色为苍而足厥阴之脉贯膈布胁肋今肝脉虚受邪为心痛故其色苍苍而不泽拘挛不得太息也
　　细辛汤　治肝心痛胸膈气滞四肢厥逆两胁痛细辛　桃仁　人参　附子　川归　前胡栢子仁　川芎　陈皮　木香　白茯　桂心【三分】呉茱茰【汤洗炒五钱】
　　姜枣水煎三钱服
　　紫苑丸　治肝心痛连胁不得太息
　　紫苑　木香　白术　川归　桔梗【五钱】
　　桂心　郁李仁【三分】
　　共末蜜丸小豆大槟榔汤下二十丸
　　脾心痛
　　论曰脾者属中州为孤脏以灌四旁脾气盛则四脏皆得所养今脾虚受病气上乗心故为痛特甚古方谓如针锥所刺而痛迫急者是为脾心痛之
　　木香寛中散　治脾心痛泄泻不止
　　木香　肉蔻　白茯苓　人参　甘草　陈麯诃梨勒【一两】　　附子　　草防　白防　麦蘖【五钱】
　　共末姜汤下二钱
　　诃梨勒汤　治脾心冷痛不可忍霍乱吐泻
　　诃勒　甘草　白防　陈皮　紫朴　良姜干姜　白茯　神麯　麦蘖【一两】
　　水煎三钱入盐少许
　　厚朴汤　治脾心痛
　　紫朴　人参　呉茱茰【一两】
　　姜枣水煎三钱温服
　　食茱茰汤　治脾心痛兼吐水
　　食茱茰【洗炒】　白术　干姜【一两】
　　姜水煎三钱空心服
　　胃心痛
　　论曰胃为水谷之海冲和之气属焉固而保之则邪不能袭若经气虚风冷伤则乗于心之络脉痛归于心而腹胀是为胃心痛也
　　六气汤　治脾胃伤冷心腹痛霍乱吐泻
　　良姜　陈皮　白术　甘草　大茴　桂心
　　姜水煎三钱
　　髙良姜散　治胃气极冷卒病心痛吐逆寒痰饮食不下
　　髙良姜【三两】
　　酒浸湿纸包煨熟为末酒下二钱
　　肾心痛
　　论曰肾心痛者心痛与肾相引善瘈疭如物从后触其心身伛偻者是也盖少阴之脉贯脊属肾其直者上贯肝膈入肺中其支者从肺出络心注胸中今肾虚逆气乗心故其痛与肾相引善瘈疭如物触其心也
　　乌头丸　治肾寒气逆上奔心痛引背
　　乌头【一两】　川椒　桂心【三分】　干姜　赤石脂【五钱】
　　共末蜜丸梧子大酒下二十丸日二
　　桃花散　治肾心痛如物从背触心牵脊伛偻
　　桃花【取片焙半升】　苦参【两半】
　　共末酒煎三钱服
　　巴防天丸　同前
　　巴防天　人参　附子　青皮　肉苁蓉
　　蘹香子【炒一两】　　防榔【五钱】
　　共末用羯羊肾二对入盐五钱湿纸包煨熟研入蜜丸梧子大盐汤下二十丸
　　髙良姜汤　治肾寒气逆上乗心痛
　　髙良姜　紫朴　桂心【三两】　川归【二两】
　　姜水煎三钱热服日二
　　厥心痛
　　论曰手少阴心之经也心为阳中之阳诸阳之所防合若诸气虚少阴之经气逆则阳虚而阴厥致令心痛是为厥心痛
　　当归散　治厥逆冷气上攻心痛
　　川归　陈皮　枳殻　桂心　桔梗　槟榔【一两】赤芍　人参　木香【五钱】
　　共末空心姜枣汤下二钱
　　草豆防汤　治厥逆冷气上攻心痛不食
　　草防【两半】　良姜　桂心　川归【一两】　紫朴【姜汁炒二两】
　　姜枣水煎三钱稍热服顷再服
　　麝香汤　治厥心痛气痛
　　麝香　木香　呉茱茰【一两】　桃仁【三十五枚去皮尖炒】槟榔【三枚煨】
　　共末童便水煎三钱去渣入麝末三分服日二
　　九种心痛
　　论曰九种心痛者曰虫曰注曰风曰悸曰食曰饮曰冷曰热曰去来者是也治病必求其本今九种心痛其名虽异而治药各有其法盖正气和调则邪不能入若或虚弱外邪乗之则种种皆能致疾善医者惟明攻邪以扶正则九种之病其治一理也
　　木香煮散　治九种心痛
　　木香　柴胡　陈皮【去白炒】　呉茱茰【一两】　槟榔郁李仁【炒】　白芍　川归【五钱】　麝香【研五分】
　　共末水煎五钱去滓入麝末少许空心温服日二
　　厚朴汤　治九种心痛
　　紫朴【姜汁炒】　槟榔　白芍　柴胡　食茱茰川归【酒炒一两】　郁李仁【三分】
　　水煎五钱空心温服日二
　　弭痛丸　治九种心痛不止
　　木香　川归　五灵脂　髙良姜　蓬莪茂【一两】
　　共末入蜜丸梧子大空心木香汤下二三十丸
　　不换金煮散　治九种心痛滞气
　　胡索　蓬莪茂　威灵僊　鬼箭羽
　　姜黄　　苦栋根【一两】
　　共末空心酒水合煎三钱温服日二
　　无比丸　同前
　　髙良姜　赤芍药　黒干姜　缩砂蔤　桂心【一两】
　　共末米醋糊丸弹子大莱菔子汤下一丸
　　万灵丸　治九种心痛及滞气
　　石菖蒲【九节者二两】
　　为末醋面糊丸梧子大丹砂为衣男用盐汤空心下五七丸女人醋汤下日二
　　停饮心痛
　　论曰心属火其气炎上饮为水其性趋下若荣卫和平脏腑调适则水液下行不能逆害心火若水饮停滞于胸中火气不能宣通则阳虚阴盛其病心中淡淡欲吐而痛者是为停饮心痛也
　　半夏汤　治痰饮在心久不散痛不可忍
　　半夏　干姜【三分】　髙良姜　桂心　旋复花【五钱】槟榔【半生半炮】　木香　丁香【一分】
　　姜水煎三钱温服
　　旋复花汤　治痰饮在心下不散痛不可忍
　　旋复花【防炒】　桔梗【一两】　半夏【两半】　柴胡　槟榔【二两煨】
　　姜水煎服顷又服
　　又方
　　桂心　紫朴【三分】　呉茱茰【洗炒五钱】
　　共末酒下二钱
　　虫心痛
　　论曰诸虫在人身中若脏腑平调则自安其所若脏气虚弱或因食肥甘过度致动肠胃间诸虫往来上攻于心终则令人心痛痛有休止腹中热喜吐涎出是蚘心痛也速宜治之不治虫贯心则能杀人
　　乌梅丸　治蚘厥呕逆心痛不可忍
　　乌梅【三百枚水洗浄去核】　附子　人参　细辛【六两】
　　川椒【去目炒四两】　桂心【六两】　川连【去芦炒一斤】
　　川归【四两】　干姜【十两】　川栢【蜜炙六两】
　　共末以酒二升浸梅一宿取肉蒸烂捣如泥入蜜杵丸梧子大饮下三十丸
　　木香汤　治三虫心痛面色黄不下食
　　木香　槟榔　陈皮【三分】　薏苡根【一两】
　　水煎三钱服顷又服
　　槟榔散　治蚘咬心痛不止
　　槟榔　川椒【炒一两】
　　共末空心米饮下二钱日二
　　狗脊丸　治虫心痛兼气痛
　　狗脊【去毛酒蒸一分】　陈皮【去白炒三两】　呉茱茰【洗炒五钱】槟榔【两半】　　　芜荑仁【三分】
　　共末蜜杵丸梧子大陈皮汤下二三十丸
　　皂荚丸　治心痛如虫咬
　　皂荚【炙黄去皂子】　杏仁【去皮尖炒研一两】
　　先以皂为末入杏仁捣丸小豆大发时空心米饮下七丸
　　干漆汤　治虫心痛如咬
　　干漆【炒一两】　胡椒
　　用白水煎一钱入葱白一寸麝香末少许服
　　冷气心痛
　　论曰风邪冷气伤于心之络脉皆能致痛若阳气偏虚宿挟寒冷滞气又因饮食伤动而致心痛则其病喜温而恶寒其气惨而不舒甚者四肢厥冷气攻心而发痛也
　　八味桂心丸　治冷气心痛不能饮食
　　桂心【两半】　人参　白术　陈皮　呉茰
　　桔梗　髙良姜　川归【一两】
　　共末入蜜丸梧子大酒下二十丸
　　防风汤　治虚冷气胸满短气心痛呕吐
　　防风　赤茯　甘草【一两】　人参【两半】　桂心【三两】半夏　干姜【二两】
　　姜枣水煎三钱空心温服日二
　　三味桂心汤　治冷气冲心痛
　　桂心【五钱】　川归【三分】　呉茱茰【洗炒一两】
　　共末入蜜丸梧子大早晩盐汤下二十丸
　　中恶心痛
　　论曰心者君主之官神明出焉心神安静则邪无得而干若心气不足精神衰弱邪恶之气因得干正连滞心络令人气不升防卒然心痛如刺闷乱欲絶者中恶心痛也
　　赤芍药汤　治中恶心痛不可忍
　　赤芍【炒】　杏仁【去皮尖炒二两】　桔梗【炒二两半】
　　水煎三钱空心温服日二
　　丁香白芍汤　治中恶心痛不可忍
　　丁香　白芍　槟榔【煨】　呉茱茰【洗炒两】　白术【三分】
　　水煎三钱服
　　犀角散　治中恶心腹刺痛服之去恶气
　　犀　木香【五钱】　麝香【一分】
　　共末空心姜汤下二钱
　　沉香散　治中恶心痛不可忍
　　沉香　赤芍　桔梗【五钱】　槟榔　芒硝【一两】
　　酸石榴皮【炒五钱】
　　共末水煎五钱入葱白五寸空心温服日二
　　恶注心痛
　　论曰凡人将理失度阴阳俱虚气血不足复因风寒水湿客忤邪恶之气乗虚入于肌体流注经络伏留脏腑毒击心包络时发疼痛积滞日久转相注易故曰恶注心痛
　　当归汤　治恶注胁连心痛
　　川归【一两】　木香【三分】　麝香【一钱】　槟榔【五枚煨】
　　水煎五钱去滓入麝末一字温服以利为度
　　桃枝汤　治恶注心痛不可忍气逆奔走连胸脇如刀刺及蚘虫咬心痛不止
　　桃枝【向东南引者去皮一把】
　　水煎空心稍热服日二
　　心掣
　　论曰内经谓一阳发病少气善欬善泄其传为心掣夫心君火也三焦相火也盖人气血和平三焦升防则神明泰定三焦既病故上欬下泄少气致心火胥应而不能其动若掣者乃其症也
　　调中汤　治心掣胸中少气善欬善泄
　　白术　人参　赤茯　川归　干姜【一两】
　　甘草　五味子【一两】　　桂心【两半】
　　水煎三钱温服日二
　　赤茯苓煮散　治心掣胸中气少水谷不化泄利气逆
　　赤茯　紫朴　人参　川芎　甘草
　　麦蘖【一两】　干姜【五钱】
　　共末水煎三钱温服日二
　　当归散　治心掣少气善欬善泄腹痛上攻
　　川归　枳殻　赤芍　桂心　陈皮　桔梗【一两】木香　人参【五钱】
　　共末姜枣汤下二钱
　　心腹门
　　心腹痛
　　论曰脏腑气虚风寒客之邪正相抟故上冲于心络而为心痛下攻于腹膜而为腹痛上下攻击则心腹疼痛其或阴气凝结久而不散内攻肠胃则为寒中胀满泄利之症
　　独活汤　治心腹冷痛
　　独活　人参　白茯　甘草　陈皮　干姜呉茱茰　白芍　川芎　防风　桂心
　　黄茋【二两】　川归【两半】
　　用羊肉煮取汁入姜枣煎三钱空心服日二
　　桔梗散　治心腹痛食冷物即发及吐恶水
　　桔梗　麦冬　白茯　槟榔【两半】　人参　白芍紫朴　陈皮　枳殻【一两】　桂心【三分】
　　共末姜枣汤下二钱
　　沉麝丸　治一切心腹痛不可忍
　　沉香　麝香　丹砂　血结　没药【一两】　木香【五钱】
　　共末甘草煎膏丸梧子大姜盐汤空心下三五丸
　　调中丸　治心腹一切冷气刺痛
　　人参　白茯　白术　甘草【五两】　黒干姜【四两】
　　共末入蜜丸梧子大空心酒下二三十丸日二
　　小建中汤　治腹中虚寒心腹切痛
　　桂心【三两】　白芍【酒炒两半】　甘草【炙五钱】
　　姜枣水煎去滓入饴糖稍热服日二　此药能治腹中虚寒补血调气尤止腹痛常人见其药性温平未必肯用然腹痛按之便痛重按却不甚痛者此正是虚痛若重按愈痛而坚者当有积也气痛不可下下之愈痛此虚寒症也尤宜服此药外台治虚劳腹中痛梦遗失精四肢痠痛手足烦热口燥及女人小腹痛亦用此药张仲景金匮要畧阳脉涩阴脉法当腹中急痛先与此药不差者宜小柴胡汤主之此二汤皆主腹痛
　　腹痛
　　论曰脏腑内虚寒气客之与正气相击故令痛也又有冷积不散乍减乍甚为久腹痛者若重遇于寒则致肠鸣下利盖腹为至阴之所居又为阴邪客气所抟故也人参汤　治腹痛刺疼除寒冷湿痹
　　人参　附子　甘草【二两】　川归　黒干姜
　　大黄【炒一两】
　　水煎三钱空心温服日二
　　人参丸　治腹中冷痛
　　人参　茯神　木香　甘草　牡蛎　逺志黄茋【炙】　桂心【五钱】
　　共末大枣肉丸梧子大麦冬汤下二十丸
　　赤石脂丸　治心腹积冷腹痛短气胸背痛胁下有冷气不能饮食如刀锥刺及虫食痛针灸不差状如鬼神往来
　　赤石脂　附子　人参　辽细辛　乌头
　　黒干姜【一两】　真珠【五钱豆腐水煮研】　桂心【一两】
　　共末入蜜杵丸梧子大饮下十丸
　　呉茱茰汤　治寒冷气腹痛
　　呉茱茰　人参　川归　半夏【姜汁炒】　桂心【一两】炙甘草【五钱】　小麦【一合】
　　姜枣水煎三钱空心温服
　　久腹胀
　　论曰久腹胀者冷气结于腹内与脏气相抟积久而不散也盖腹为至阴之所居脾胃为仓廪之官今寒气在内与脏气相抟停积不散故为久胀脾胃既虚则难以腐熟水谷故胀久不已则令人变饮湿之疾
　　厚朴汤　治腹胀烦闷食不消
　　紫朴　人参　白术　沉香　桔梗　槟榔桑白皮【炙】　　丁香皮【一两】
　　共末糊丸梧子大陈皮姜汤下五十丸日二
　　木香丸　治久腹胀无力不思饮食
　　木香　陈皮　白术【五钱】　槟榔【一两】　莱菔子【炒二两】
　　共末入蜜杵丸梧子大空心姜汤下二三十丸
　　腹胀肠鸣切痛
　　论曰腹者至阴之所居若寒气所伤则阳衰阴盛于是有腹胀肠鸣切痛之病此脾弱胃虚气胀痞满加之冷气与正气交争故也不已则变为下利之症
　　白术汤　治腹胀肠鸣切痛发作有时
　　白术　赤茯　人参　川归　陈皮　桔梗吴茱茰　桂心【一两】　　甘草　细辛【五钱】　紫朴【二两】
　　姜枣水煎三钱温服
　　髙良姜汤　治脾虚腹胀肠鸣切痛食少无力
　　髙良姜　丁香【五钱】　人参　桂心【三分】　草豆防诃勒皮【一两】　陈皮【去白炒】　　紫朴【两半】　甘草【一分】
　　枣水煎三钱温服日二
　　丹参汤　治腹胀肠鸣不下食
　　丹参　白茯　细辛　桔梗　紫朴【姜汁炒】
　　食茱茰【一两】　　甘草【五钱】
　　姜水煎三钱温服日二
　　附子粳米汤　治腹寒气雷鸣切痛胸脇逆满
　　附子　半夏　甘草【一两】
　　姜枣水煎三钱入粳米一撮空心温服
　　腹内结强
　　论曰血气温则流通寒则凝结结强者风冷邪气结于腹中也凝结而不散与正气相击上下流走盛按之有根状如覆杯食寒则腹中硬痛妨害饮食留滞经久则变结强
　　丁香皮煎方　治寒气结强日久不消
　　丁皮　白术　川归　陈皮　槟榔
　　姜黄　京三棱　　　甘草【一两】
　　姜枣水煎三钱温服
　　白术散　治冷气不散腹内结强坚硬疼痛
　　白术　人参　白茯　紫朴　陈麯　麦蘖呉茱茰　川芎【二两】
　　共末空心饮下二钱日二
　　平胃丸　治腹内结强不可俛仰饮食不化
　　杏仁【三十枚去皮尖炒】　参　葶【炒二两】　川芎桂心【一两】　丹参【三两】
　　共末入蜜杵丸梧子大空心饮下十五丸日二
　　防胀
　　论曰内经谓浊气在上则生防胀此阴阳反作病之逆从也夫清阳为天浊阴为地二者不可相干今浊气在上为阴气干扰清阳之气郁而不散所以防塞胀满而常若饱也
　　桔梗丸　治虚冷气满防胀不饮食虽食不消化呕逆恶心虚满腹内雷鸣下气
　　桔梗　白术　人参　白茯　甘草　陈皮呉茱茰　枳殻　紫朴　干姜【一两】　桂心【三分】
　　共末蜜丸梧子大酒下三十丸
　　人参汤　治虚冷腹胀及呕逆醋心畨胃不能食面黄人参　白茯　白术　紫朴【二两】　桂心　陈皮【一两】半夏【二两】　甘草【三分】
　　生姜水煎三钱温服日二
　　臌胀
　　论曰内经谓有病心腹满旦食则不能暮食名为臌胀夫水谷入口则胃实肠虚食下则肠实胃虚若乃饮食不节寒温失宜胃满气逆聚而不散大肠无以传导故心腹逆满气臌而胀也旦食不能暮食者脾以至阴居中五阳不布水谷化迟而然也
　　鸡屎醴方　治旦食不能暮食
　　鸡屎【炒香熟】
　　为末空心醇酒下二钱弱人一钱
　　牡丹皮汤　治臌胀
　　牡丹皮　鼈甲【醋炙】　枳殻　紫朴　郁李仁【两半】桃仁【二十一枚炒】　桑白皮　　槟榔【二两】　大黄【炒一两】
　　姜水煎三钱温服
　　桔梗丸　治臌胀不下食
　　桔梗　白茯　白术　人参　炙甘草　陈皮紫朴　枳殻　呉茱茰　干姜【一两】　桂心【三分】
　　共末蜜丸梧子大酒下三十丸
　　赤茯苓汤　治臌胀不下食
　　赤茯苓　木通【二两】　呉茱茰　紫苑　郁李仁【一两】白芍【炒两半】　槟榔【三枚】
　　水煎二钱温服日二
　　胁肋痛
　　论曰胁肋痛者足厥阴肝经虚寒气乗之也足厥阴肝经其支脉起于足大指丛毛上循阴股入腹贯膈布胁肋寒邪之气乗虚则伤于经络邪气与正气相故令胁肋痛也
　　大黄附子汤　治胁下偏痛发热脉寒也当以温药去寒
　　大黄【醋炒香两半】　附子【三枚】　细辛【一两】
　　水煎三钱稍热服日二
　　半夏汤　治胸胁气不利腹胀急痛
　　半夏【姜汁制七次两半】　桂心　槟榔【一两】
　　生姜水煎三钱温服日二
　　呉茱茰丸　治胸胁冷气妨闷切痛不下食
　　呉茱茰【汤泡洗醋炒干】　川归【一两】　麝香【研五分】
　　共末入蜜麝杵丸梧子大空心酒下二十丸
　　息积
　　论曰内经谓病胁下满气逆二三嵗不已病名息积夫消息者阴阳之更事也今气聚于胁下息而不消积而不散故满逆而为病然气不在胃故不妨于食特害于气而已治法不可灸刺宜服药导引药不可独治者盖导引能行积气药力亦借导引而行故也
　　桔梗汤　治息积胁下气逆妨闷嵗久不已
　　桔梗　人参　白术　枳实　川归　鼈甲【九肋者醋炙】干姜【一两】　桂心　甘草　呉茱茰【汤洗醋炒五钱】　大麦蘖【炒香两半】
　　共末入蜜丸梧子大空心酒下二三十丸日二
　　赤茯苓汤　治息积胁下气逆满闷
　　赤茯苓　桂心　陈皮【炒两半】　髙良姜【一两】
　　甘草【一分】　大腹皮【五钱】　呉茱茰【三分】
　　水煎三钱空心温服日二
　　白术丸　治息积胁下满闷喘息气逆消散导引白术【陈土炒】　枳实【麦麸炒】　桂心【两半】　人参
　　陈皮【去白炒】　甘草【蜜炙】　　桔梗【炒一两】
　　共末入蜜杵丸梧子大空心酒下三十丸日二腰痛门
　　腰痛统论
　　论曰腰痛有五一者阳气不足足少阴气衰令人腰痛二风寒着腰风痹腰痛三肾虚劳役伤肾腰痛四坠堕伤腰名防腰痛五寝卧湿地腰痛凡此皆本于伤肾盖肾主腰脚肾伤则腰痛也内经云腰者肾之府转摇不能肾将惫矣
　　腰痛
　　论曰腰者一身之要屈伸俛仰无不由之或风寒所客或肾气伤损使筋脉拘急动摇转侧不得故腰痛也人参汤　五种腰痛
　　人参　杜仲　川芎　桑寄生　桂心【一两】
　　白芍【三两】　当归　白术　木通　参
　　熟地【三分】　丹皮　独活【五钱】
　　水煎三钱日三
　　寄生汤　五种腰痛不能转侧
　　桑寄生　附子　川芎　独活　杜仲　狗脊桂【一两】　　人参　炙甘草【五钱】　　白术　白芍石斛　　牛膝【三分】
　　水煎三钱日二
　　杜仲酒方　肾虚腰痛
　　杜仲　丹参【八两】　川芎【五两】
　　酒一斗五升浸服
　　卒腰痛
　　论曰卒腰痛者谓气脉凝滞经络壅澁或举动伤腰故卒痛也宜通行气脉调顺经络平补肾脏则病可愈牡丹汤　卒腰痛
　　丹皮　牛膝　续断　萆薢　桂心【一两】
　　酒水煎三钱
　　杜仲汤　劳动伤腰卒痛
　　杜仲　羗活　川椒　秦芁　石斛　续断括楼根　丹皮　白芍　五加皮　当归　桂【一两】
　　酒水煎三钱
　　风湿腰痛
　　论曰夫肾气虚弱风寒湿气着于腰间则令腰痛盖腰为肾府肾经留滞风湿不得发散注于腰脚故起坐立行皆痛甚则浮肿故名风湿腰痛
　　羗活汤　风湿腰痛
　　羗活　杜仲　干姜　五加皮　桂【三分】
　　附子　巴防天【一两】　牛膝【两半】
　　共末蜜丸梧子大酒下三十丸
　　羚羊汤　风湿着于腰脚骨节冷痛摇转不能羚　羗活　牛膝【一两】　白芍　枣仁
　　升麻【两半】　虎胫骨　山枝　防风【二两】
　　水煎五钱
　　腰痛强直不得俛仰
　　论曰腰为肾之腑足少阴肾之经也其脉贯脊属肾抵腰劳伤之人肾气既衰阳气不足寒湿内攻经络拘急所以腰髋强直而痛不能俛仰也
　　郁李仁煮散　腰痛强直不可俛仰
　　郁仁　槟榔　朴硝【一两】　白芍　当归【三分】
　　木香　诃勒皮【五钱】
　　共末水煎三钱日三
　　五加皮汤　同前
　　五加皮　白芍　杜仲　芦根　萆薢【五钱】
　　水煎三钱
　　巴防天酒方　治腰痛强实不得俛仰
　　巴防天　牛膝　石斛【一两】　羗活　当归
　　生姜【两半】　川椒【一分】
　　酒八升浸服
　　牛膝酒方　治风冷伤腰筋骨疼痛
　　牛膝　虎胫骨　枳殻　羚角【一两】
　　酒五升浸服
　　石斛酒方　腰痛强直不可俛仰
　　石斛【二十四两】　白茯　五味子　丹参　杜仲黄茋　萆薢【二两】　人参　枸【两半】　天冬
　　生姜【三两】　山药　牛膝　山茰【二两】　苡仁
　　防风　细辛【一两】
　　酒五斗浸服
　　羗活酒方　同前
　　羗活【六两】　独活【二两】　五加皮【三两】　生地汁【一升煎滤】黒豆【小者一升炒】
　　酒二斗浸服
　　腰脚冷痹痛
　　论曰痹之为病在骨则重在皮则寒在肉则不仁在筋则屈而不伸在脉则血凝而不流腰脚得之谓之冷痹痛亦由风寒湿气杂合而成也盖肾主腰脚其经为寒邪冷气所客注于腰脚则膝胫髀腨腰脊冷痛肌肉不仁而腰脚俱痛也
　　桂心丸　腰脚冷痹防痹不仁
　　桂心【三分】　附子　杜仲　牛膝　丹参
　　续断【一两】　干姜【五钱】
　　蜜丸梧子大酒下三十丸
　　杜仲酒方　治肾虚冷或感寒湿腰脚冷痹疼痛杜仲　川椒　川芎　天雄　防风　羗活萆薢　炙甘草　秦芁　干姜　桂【一两】　细辛石斛　地骨皮　续断　五加皮【三分】　桔梗【两半】
　　酒浸服
　　巴防天酒方　治风冷寒湿伤着腰脚冷痹疼痛巴防　羗活　牛膝　石斛【二两】　川椒【五钱】
　　生姜　当归【三两】
　　酒浸服
　　牛膝丸　治腰脚痹疼膝已下冷不得屈伸
　　牛膝【三两】　附子　川椒　石斛　狗脊　干姜桂【两半】
　　蜜丸梧子大酒下三十丸
　　独栗丸　治腰膝沉重及劳伤腰痛脚气等疾
　　栗【独个者】
　　蒸熟炼蜜丸梧子大酒下四五十丸日二服



　　圣济总録纂要卷十二
<子部,医家类,圣济总录纂要>
　　钦定四库全书
　　圣济总録纂要卷十三
　　休宁程林纂
　　虚劳门
　　肝劳　　心劳　　脾劳　　肺劳　　肾劳
　　虚劳统论
　　论曰虚劳之病因五脏则为五劳因七情则为七伤劳伤之甚身体疲极则为六极所谓七伤者一曰大饱伤脾脾伤则善噫欲卧面黄二曰大怒气逆伤肝肝伤则少血目暗三曰强立举动久坐湿地伤肾肾伤则少精腰脚痛厥逆下泠四曰形寒饮泠伤肺肺伤则气少咳嗽鼻鸣五曰忧愁思虑伤心心伤则苦惊喜忘善怒六曰风寒暑伤形形伤则发落肌肤枯槁七曰大恐惧不节伤志志伤则恍惚不乐此七者劳伤之因也故名七伤所谓五劳者一曰肺劳令人短气面肿鼻不闻香臭二曰肝劳令人面目干黒口苦目视不明三曰心劳令人忽忽喜忘大便苦难时或溏泄口中生疮四曰脾劳令人舌本苦直不能咽唾五曰肾劳令人背难以俛仰小便黄赤时有余沥隂痛生疮小腹满急此五者劳气在五脏也故名五劳所谓六极者一曰气极令人内虚五脏不足邪气多正气少不欲言二曰血极令人无顔色眉发堕落忽忽喜忘三曰筋极令人数转筋十指甲皆痛苦倦不能久立四月骨极令人痠削齿苦痛手足烦疼不可以立不欲行动五曰肌极令人羸瘦无润泽饮食不生肌肤六曰精极令人少气吸吸然内虚五脏气不足毛发落悲伤喜忘此六者劳伤之甚身体瘦极也故名六极又五劳七伤六极之外变症不一治法皆以补飬为宜形不足者温之以气精不足者补之以味气味相得合而服之以补精益气此其要也
　　肝劳
　　论曰患怒气逆上而不下则伤肝肝劳则面目干黒口苦精神不守恐畏不能独卧甚则筋急而爪枯目盲无所见毛悴色夭者难治
　　芍药饮　肝劳不足补虚
　　白芍　丹皮　枳实　荆芥穗【二分】　熟地青葙子　黄茋　炙甘草　白茯苓　白附子山枝　防风【两半】　细辛【五钱】
　　竹叶水煎
　　前胡汤　肝劳虚热目赤难开烦闷热气上冲泻肝除热
　　前胡　山枝　大青　细辛　秦芁　干姜决明子　片芩【一两】　车前子【一合】　石膏【一两】竹叶【三两】
　　水煎欲利加芒硝
　　茯苓汤　肝劳热恐畏不安精神闷怒不能独卧气错越
　　白茯　人参　防风　炙甘草　逺志　牡蛎栢子仁【五钱】　龙骨【二分】
　　蜜丸梧子大酒下二十丸
　　青龙丸　治肝伤徤忘目视不明面目青白常多恐惧龙骨　羗活　秦艽【一两】　茯神　羚角　甘菊青葙子　白附子　丹砂【三两】
　　蜜丸梧子大人参汤下三十丸
　　心劳
　　论曰心劳病者补脾气以益之脾旺则感于心人逆夏气则手太阳不长心气内洞顺之则生逆之则死顺之则治逆之则乱反顺为逆是谓内格病不生矣其令人善怒不乐大便鸭溏口疮久不差耳枯而鸣不能听逺皮毛焦色夭者死于冬
　　逺志汤　心劳多烦躁背防妨闷面色时变乍赤乍黒或笑或歌
　　逺志　白芍　犀角【一两】　人参　知母【五钱】赤茯　麦冬【两半】　片芩　前胡
　　水煎五钱顷时又服
　　磁石汤　心劳热耳焦多鸣不能听逺
　　磁石　人参　白术　赤茯　白芍　大青　菖蒲【两半】　赤石脂【一两】
　　竹叶水煎
　　补心麦冬丸　心劳多惊悸心气不足
　　麦冬　天冬　熟地　川连　逺志　升麻【两半】菖蒲　人参　白茯【一两】　桂　【五钱】
　　蜜丸汤下开心气多记不忘
　　獭肝丸　心劳热胸膈聚痰头目微痛肌肤渐觉消瘦獭肝　川连　柴胡　鼈甲　地骨　升麻　天灵盖　贝母【两半】　天冬　知母　犀角　茯神紫苑　胡黄连　前胡　杏仁　炙甘草　生地防榔【三两】百合　麻仁【各三两】
　　蜜丸饮下日二
　　朱雀汤　心气劳伤
　　雄雀【十枚用肉】　人参　枣肉　赤茯　紫石英小麦【一两】　赤小豆【一合】　炙甘草【一分】　丹参逺志　紫苑【五钱】　水煎
　　脾劳
　　论曰饮食劳倦则伤脾脾伤则善噫欲卧面黄舌本苦直不得咽唾皆脾劳也宜补益肺气则感于脾矣七香散　脾劳腹胀忧思不乐大便滑泄不思食肌肉瘦
　　人参　白术　白茯　白芍　陈皮　桔梗　紫苑　蘹香子　白芷【一两】　苍术【五两】　干姜【二两】柴胡【两半】
　　共末用猪肾切一对入盐一钱末三钱纸包煨饮下
　　羊肾丸　脾劳脏腑滑泄夜多盗汗腹虚鸣困倦少力羊肾　艾叶【糯米粥拌焙干末五钱】　木香　肉蔲　苁蓉【一两】　丁香【五钱】
　　枣肉丸酒下
　　蘹香子丸　脾劳肌肤瘦瘁黄色焦黄四肢无力脚膝疼痛大便不调或风劳上攻头目暗肌体沉重昏愦嗜卧皆宜急服
　　蘹香子　附子　川椒　牛膝　苁蓉　青盐巴防天【二两】
　　共末羊肾三对煮研蜜丸酒下
　　黄茋汤　脾虚劳伤
　　黄茋【二两】　枣肉　白石英　木通　白石脂【五钱】炙甘草　藁本【一分】　水煎
　　肺劳
　　论曰肺劳者因形寒饮冷逆秋气所致其症短气面肿鼻不闻香臭胸中结滞气乏声嘶咳嗽呀呷咯唾稠黏或吐脓血或咽喉干咳不能唾上气喘满渐至衰瘁寒热时作饮食减耗皆肺劳之症
　　补气黄茋汤　肺劳饮食减少气虚无力手足颤掉面浮喘嗽
　　黄茋　白术　人参　五味　麦冬　熟地　茯神　陈皮　阿胶　桂【一两】　牛膝　白芍　当归【三分】　炙甘草【五钱】
　　用姜枣水煎
　　鳗鲡煎丸　肺劳咳嗽日久
　　大鳗【三条醋洗断截酒煮取肉再入酒熬成煎】　桔梗　柴胡　青蒿子　人参　附子　炙甘草　知母　秦芃鼈甲
　　共末入蜜煎丸梧子大酒下日二
　　白虎汤　肺气劳伤
　　龙骨　人参　白茯　白石英　百合　磁石桑白皮　参【五钱】　大豆【一合】
　　酒水煎
　　蛤蚧丸　肺劳咳嗽
　　蛤蚧【一对】　天冬　生地　麦冬【一两】　贝母【四两】款冬　紫苑【二两】　杏仁【三百枚】
　　蜜丸梧子大姜汤下
　　肾劳
　　论曰肾劳者劳伤肾也肾伤则少精腰背痛难俛仰小便不利时有余隂痛囊湿生疮小腹满急厥逆下冷皆其也经所谓强力入房久坐湿地伤肾特其一端耳羊肾汤　肾劳虚损寒热耳呜好睡善欠腰脚痿弱羊肾【一对】　白术　白茯　磁石　黄茋　干姜【一两】　桂【三分】
　　水煮肾汁煎五钱
　　逺志丸　肾劳虚梦寤惊悸小腹拘急面色黧黒白浊腰脊痛
　　逺志　杜仲　白茯　枳殻　桂【五钱】　熟地兎丝子【一两】
　　共末蜜丸梧子大酒下三十丸
　　冷劳　热劳　气劳　急劳　风劳
　　冷劳
　　论曰冷劳者由脾胃久积风冷之气不能灌溉四旁润养身体致腑脏俱虚隂阳衰弱其状食不化心腹痞满呕吐吞酸面色萎黄甚者心腹常痛大肠泄利手足逆冷骨节痠疼日渐羸瘦是也
　　木香丸　治冷劳便利不调腹胀呕逆困乏少力广木香　附子　肉豆蔲　干姜　陈皮【去白炒】麦门冬　郁李仁【一两】　熟艾　鼈甲【醋炙】　柴胡　陈麯【炒二两】　紫朴【姜炒三两】　钟乳粉　桂心【五钱】
　　共末用雄猪肚一具去脂膜细切入好米醋三升煮极烂研细入末捣丸梧子大空心温酒米饮任下二十丸
　　猪肝丸　治冷劳腹痛下利面色萎黄四肢无力雄猪肝【一具去脂切片入米醋三升煮肝】　紫朴【姜汁炒】　干姜【炒黒】　陈皮【去白炒】　川连【一两】　枯白矾　柴胡【二两】附子　桂心【五钱】
　　共末将肝烂捣如泥入白麫五匙沸汤煎三五沸和肝末同捣丸梧子大空心酒下十丸日二
　　热劳
　　论曰热劳之症心神烦躁面赤头疼眼澁唇焦身体壮热烦渴不止口舌生疮食饮无味肢节痠疼多卧少时出盗汗日渐消瘦是也
　　鼈甲丸　治热劳羸瘦壮热盗汗烦渴
　　鼈甲【醋炙】　柴胡　秦芃【二两】　生地黄汁生薄荷汁【如无用干熬】　生青蒿汁
　　生姜汁各一钟慢熬成膏共末入膏捣丸梧子大空心米饮下二十丸日三服
　　人参汤　治热劳心神烦躁肢体痠疼不能食
　　人参　茯神　赤芍　枣仁　甘草　知母　生地　枳实　括蒌根　白薇【一两】
　　水煎三钱空心温服日二
　　蛤蚧丸　治热劳烦躁面赤口干唇燥骨节痠疼盗汗咳嗽痰壅力乏气促
　　蛤蚧【酥慢炙】　人参　黄茋【蜜炙】　麦冬　胡黄连甘草　地骨皮　知母【盐酒炒】　柴胡　懐生地鼈甲【醋炒炙】　紫苑　桑白皮【五钱】　细辛　杏仁【去皮尖炒研一分】
　　共末入蜜杵丸小豆大空心米饮下二十丸临卧再下三十丸
　　青蒿饮　治暴劳热四肢烦疼手脚心热咽干虚渴食少宜退热
　　青蒿　甘草　龙骨　麦冬　知母　柴胡【一两】桃枝心【一把】　栁枝心【一把】
　　童便合水煎四钱入葱白薤白各三寸空心温服
　　地黄煎　治热劳五心壅热烦渴不止
　　生地汁　青蒿汁　生薄荷汁　童子便　白酒【二升入汁仝熬成煎】　秦芃　鼈甲【醋炙】　柴胡【去芦二两】　丹砂【飞过】　麝香【另研半分】
　　共末入煎杵丸小豆大丹砂为衣空心酒下二十丸日二
　　气劳
　　论曰气劳者由喜怒不节忧思过甚荣泣卫除谷气不治故气血为之干涸不能荣养肌肉使形体瘦悴面色萎黄胸胀痞满饮食减少羸瘦困乏故名气劳
　　沉香汤　治气劳心胸不利日渐消瘦四肢沉倦无力饮食无味骨节疼痛小便赤澁荣卫不和
　　沉香　川芎　桂心　防榔　川归　干姜【五钱】人参　草豆蔲　枳实　白茯苓　前胡　黄茋【三分】　柴胡　诃勒皮　附子　甘草　五味子【一两】　半夏【姜汁炙二两】
　　生姜大枣水煎三钱空心温服日二
　　天冬丸　治气劳咳嗽喘嗽下焦虚损上焦烦热肌瘦天冬　麦冬　热地　鼈甲【二两】　人参　牛膝黄茋　山药　杏仁　白茯苓　五味子　石斛枸　诃勒皮【一两】　沉香　紫苑　肉苁蓉【酒洗去甲三分】
　　共末入蜜捣丸如小豆大空心煎大枣汤下二十丸日二
　　人参陈皮汤　治气劳心胸烦闷痰涎壅塞不思食头目昏
　　人参　陈皮　白芍　前胡　柴胡　鼈甲　枇杷叶【炙三分】　半夏　白茯苓【一两】　大腹皮【一枚全用】
　　姜枣水煎三钱空心温服
　　急劳
　　论曰急劳之病其症与热劳相似而得之差暴也縁禀受不足忧思气结荣卫俱虚心肺壅热金火相形脏气受克或感外邪故烦躁体热颊赤心忪头痛盗汗咳嗽咽干骨节痠疼久则肌肤消烁咯涎吐血皆其也故名急劳
　　青蒿饮　治急劳烦躁壮热四肢无力痠疼
　　青蒿【三两】　山栀　甘草【五钱】　地骨皮【一两】桃枝心　栁枝心【各二两】
　　乌梅水煎三钱空心温服
　　猪肝丸　治急劳瘦瘁日晩寒热惊悸烦渴
　　雄猪肝【二具去筋膜切片】　生甘草【十五两为末】
　　将肝为末拌匀入童便五升浸一伏时慢煮干捣丸梧子大空心饮下二三十丸日三
　　葱白饮　治急劳潮热盗汗肌肉消瘦
　　葱白　薤白　炙甘草【七寸】　青蒿心【七枚】　杏仁【去皮尖炒七粒研】
　　用童便浸一宿煎服
　　皂荚丸　治急劳咳嗽痰涎食少无力
　　猪牙皂【一两去皮炙】　虾蟆【一枚要青黄胁畔纹如金色者去肠挂风处隂干】麝香【另研一钱】
　　各研末和匀入羊肠内扎定碗盛安甑内蒸极烂研杵极细为丸约有二百余粒每服熟水空心下二三丸避风取汗良久泻血汗出去衣被用白粥将息调养合药用五日或天徳日忌见女人鸡犬
　　风劳
　　论曰风劳者即肝劳之类也盖肝主风风善行而数变无所不至劳伤之人气血俱虚风邪易侵或游行皮肤或沉滞脏腑其病令人手足痹筋脉拘急头旋目暗好怒多惊寻覔衣缝卧语狂呼爪甲枯目黯黒是其症也故名风劳
　　败龟板汤　治风劳气虚咳嗽发热
　　败龟板【醋炙】　白芍　防风　川归　海桐皮虎骨【酥炙】　木通【五钱】　桂心　木香　酸枣仁黄茋　麻黄【去根节】　大腹皮【全用】　牛膝【一两】
　　水煎五钱入青蒿鸟梅肉少许空心温服一方加熟地柴胡一两
　　天麻散　治风劳气虚不顺
　　天麻　附子【一两】　甘草　乌头【二两】　麻黄【三两】　芜荑仁【炒】　柴胡　秦芃　前胡　鼈甲青蒿【四两】
　　将药粗捣末用雄猪脊骨一条白酒一斗仝煮干去骨为末空心酒下三钱日二
　　茵陈蒿散　治风劳七种冷气六极等疾脾胃虚寒不思饮食疳利休息利二便秘澁及屡年不差者
　　茵陈蒿　人参　白术　石斛【三分】　白芜荑吴茱茰【洗炒一两】　白芍药　桂心　防风　桔梗【五钱】紫苑　柴胡【去芦三分】　犀角【三分】
　　共末用猪肝一具切片去膜分三服每入末五钱葱白食盐少许拌匀湿纸包煨香熟细嚼酒下虚劳咳嗽　　虚劳痰饮　虚劳寒热
　　虚劳潮热　　虚劳盗汗
　　虚劳咳嗽
　　论曰虚劳咳嗽者以肺伤胃弱荣卫衰微气不温充故也肺主气为五脏之盖其脉环循胃口肺脏劳伤则令人咳嗽上气或吐脓血寒热潮作面赤口干偏卧喜汗不能饮食饥肤消瘦是也
　　蛤蚧汤　治虚劳咳嗽呕吐痰涎胸膈不利喘急壅满呀呷有声饮食不进
　　蛤蚧【一对酥炙】　人参　白茯　桑白皮【一两】　杏仁【去皮尖五两】　甘草【五钱】
　　姜水煎三钱空心温服
　　阿胶丸　治虚劳咳嗽发热羸瘦
　　阿胶　懐熟地　山药　羚羊角　茯神　百合地骨皮　五味【五钱】　麦门冬　人参　牡丹皮逺志【三分】　蛤蚧【一对酥炙】　栢子仁【炒】
　　共末蜜杵为丸如弹子大每服一丸细呷日二
　　虚劳痰饮
　　论曰虚劳之人阳气不足水饮下咽入于胃腑不能流传致多痰饮其胸膈痞闷肩息短气怠惰嗜卧心下悸动咳嗽痰水不欲饮食是也治宜调顺三焦升降隂阳使气道流通痰饮自化
　　人参半夏汤　治虚劳脾不和痰饮留滞心胸烦闷呕吐痰涎头昏目不思饮食
　　人参　半夏【姜汁炒】　赤茯【一两】　大腹皮【二枚】前胡　白芍　陈皮【去白炒】　柴胡　鼈甲【醋炙二分】枇杷叶【去毛炙】
　　姜水煎三钱服
　　虚劳寒热
　　论曰虚劳寒热者以脏腑久虚隂阳交争荣卫不足以致阳气胜则热隂气胜则寒隂阳相胜故寒热互作秦芃丸　治寒热虚劳四肢无力面色枯悴
　　秦芃【二两】　黄茋　桂心　白芷　柴胡　鼈甲肉豆蔲　桔梗【一两】　人参　荆芥穗　麦冬甘草　川归　海桐皮　白芍　熟地　枳殻木香　沉香　枣仁　防榔【五钱】
　　姜水煎三钱空心温服
　　前胡汤　治虚劳荣卫不和寒热消瘦肢体烦疼头目昏饮食无味多困少力
　　前胡　人参　羗活　独活　枳殻　柴胡　桔梗【炒】　鼈甲【一两】　甘草【五两】　石膏　旋复花【两半】
　　水煎三钱温服
　　柴胡汤　治虚劳寒热羸瘦不下食
　　柴胡　白茯【三两】　人参　麦冬【两半】　白术枳殻【二两炒】
　　生姜大枣水煎三钱空心温服日二
　　虚劳潮热
　　论曰虚劳潮热者潮作有时也此由隂阳不和气有徧胜其头面熻赤体热潮躁卧寐不安是也
　　栁枝汤　治虚劳烦躁少力痰嗽面颊红赤潮热盗汗饮食无味五心烦热百节疼
　　栁枝　柴胡　鼈甲【二两】　木香　甘草　青皮大黄【炒五钱】
　　水煎四钱入青蒿小麦温服
　　羚羊角汤　治虚劳潮热五心烦躁口干咽喉不利羚羊角　人参　白茯苓　柴胡　鼈甲【醋炙】麦冬　枣仁【去殻炒】　地骨皮　羗活　懐生地陈皮【去白炒】　知母　炙甘草　葛根　黄芪【一两】
　　姜水煎三钱空心温服日二
　　柴胡汤　治虚劳荣卫不和潮热盗汗面黄痿瘦四肢骨节疼痛多困少力饮食少
　　柴胡　知母　甘草　鼈甲【醋炙一两】　秦芃【两半】
　　大枣水煎三钱空心温服日二
　　鼈甲猪肚丸　治虚劳潮热唇红颊赤吸呼气粗口干盗汗大小便秘澁饮食减少困之
　　鼈甲【九肋醋炙】　柴胡　广木香　青蒿　懐生地【一两】川连【炒二两】　青皮【去白炒五钱】
　　共末用雄猪肚一具去脂用盐揉洗净入末药于肚内扎定蒸极烂入石臼中捣千杵丸梧子大空心饮下二三十丸日二
　　虚劳盗汗
　　论曰眠寝之间汗出盗人气血久则津液枯耗谓之盗汗此盖虚劳之人阳气外虚风在肌表腠理虚疎心气不足故也不治则荣卫衰损肌肉消瘁变为羸瘠麻黄根汤　治虚劳盗汗不止四肢困乏无力
　　麻黄根　牡蛎【童便淬】　黄茋【各等分】
　　水煎三钱入葱白三寸温服
　　黄茋汤　治虚劳盗汗不止及阳虚自汗
　　黄茋【蜜炙】　人参【一两】　麻黄根【二两】　牡蛎【童便淬三两】　地骨皮【五钱】
　　大枣水煎三钱空心温服日二
　　车前子散　治虚劳盗汗咳嗽潮热
　　车前子【炒五钱】　朮贼草【炒】　兎丝子【酒浸一分】　椒目【炒一两】
　　共末用生猪肉精者一两切片入末二钱拌匀湿纸包煨熟服
　　虚劳咳唾脓血　　虚劳呕吐血　　虚劳不得眠
　　虚劳咳嗽脓血
　　论曰虚劳之人气血久耗寒邪僣热伏结上焦内伤心肺残贼荣衞心主血血为荣肺主气气为卫荣卫不调金火相克其病难治则因咳嗽间有脓血者津液腐也宜润养上焦滋益荣卫则病缓而可已
　　萎蕤汤　治虚劳咳嗽咯吐脓血
　　萎蕤　百部　人参　知母　桑皮【一两】　阿胶马兜铃　麦冬　白茯【五钱】
　　水煎三钱入乌梅肉生姜
　　蛤蚧汤　治虚劳咳嗽咯吐脓血
　　蛤蚧　贝母　杏仁【去皮尖炒】　知母　鹿角胶　人参　枇杷叶【去毛炙】　桑白皮　甘草　葛根【一两】
　　共末水煎三钱温服
　　白前饮　治虚劳咳嗽上气壅热咯吐脓血
　　白前【二两】　桔梗　桑白皮【一两】　白茯苓　杏仁【两半】　甘草【一两】
　　水煎服
　　通神汤　治虚劳咳嗽不止肺气损伤咯吐脓血痿瘦白茯　枳实　人参　甘草　秦芁　柴胡【一两】生地【两半】　土马騣【二两】
　　水煎三钱温服
　　虚劳呕吐血
　　论曰血与气相随而行外养肌肉内荣脏腑若脏腑劳伤则血液妄行损轻则随吐而出损极则血下于胃因呕而出胸膈气逆甚乃吐血盖虚劳之人脏气内伤故也
　　香胶散　治血劳内伤吐血
　　阿胶　鹿角胶　枳实【仝上用糯米炒】　人参　荷叶黄药【去皮麸炒】　蒲黄【生一两四味仝末】
　　仝研藕汁下一钱日二
　　人参散　治肺脏虚劳吐血
　　人参【去芦五钱】　黄蜀葵【一两】
　　共末空心米饮下一钱晩再下
　　独圣散　治虚劳咯血吐血不止
　　枫香脂【不拘多少研】
　　用人参糯米饮空心下一钱日二
　　箬叶散　仝上
　　箬叶【烧灰一两】　麝香【研一钱】
　　仝研匀用人参阿胶汤下一钱日二
　　虚劳不得眠
　　论曰老人卧而不寐少壮寐而不卧者何也少壮者血气盛肌肉滑气道通荣卫之行不失其常故昼日精而夜寐也老人血气衰肌肉枯荣卫之道澁五脏之气相抟其营气衰少而卫气内伐故昼不能精夜不得寐也虚劳之人气血衰少荣卫不足肌肉不滑其不得眠之理与老人同
　　半夏汤　虚劳烦躁不得眠
　　半夏【二两】白茯【四两】　　糯米【炒黄一合】
　　生姜水煎三钱温服日二
　　陈皮汤　治虚劳昼夜不得眠短气食不下大病后虚热痰冷
　　陈皮【一两】　半夏【五钱】　川芎【分半】　甘草【半分】
　　姜水煎五钱入竹茹一丸日二
　　酸枣仁煎　治虚劳心热忧惧不得眠
　　酸枣仁【二两半炒】　乳香【二两炙去油】　牛黄【另研一分】　丹砂【五钱飞过】　糯米【炒二合】　白蜜【四两】
　　共末用白酒半觔入蜜与末慢火煎如稀饧勿令焦収贮空心酒下一匙日二
　　酸枣仁丸　治虚劳心烦热口干忧惧不得眠
　　酸枣仁【微火炒】　地榆叶【微炙五钱】
　　共末入蜜杵为丸如小豆大空心米饮下三十丸晚再下茶下亦可
　　虚劳失精
　　虚劳失精
　　论曰经云肾者主蛰封藏之本精之防也盖肾受五脏六腑之精而藏之气盛则输泻有常虚劳之人精脏已亏邪气乘之则藏者不固或于梦寐便溺漏失无常其症小腹强急隂头寒冷目痛髪落脉数而散芤动微紧是其也
　　韭菜子散　治虚劳伤损小便失精及梦泄等症韭菜子【一两】　麦冬【一两】川芎【三分】　兎丝子【酒煮一两】车前子【微炒一合】　白龙骨【煆三分】
　　共末酒下二钱日二
　　韭菜子丸　治虚劳漏精
　　韭菜子【炒】　兎丝子　天雄　车前子　龙骨【一两】黒干姜　桑螵蛸【炙】　鹿茸【三分】
　　共末蜜丸梧子大黄茋汤下二十丸
　　白龙骨散　治元气虚弱精神不禁腰脊疼痛
　　白龙骨　肉苁蓉　补骨脂【一两】　兎丝子【酒煮五钱】韭菜子【炒五钱】
　　共末酒糊丸梧子大空心酒下三十丸
　　正阳丸　治阳气虚损下元冷极精泄不禁小便频数腰脚无力饮食减少困乏
　　白马茎【酥炙】　鹿茸【二两】　附子　肉苁蓉【一两】巴防天　石楠　葫芦巴　牛　五味子【三分】韭菜子　石斛【五钱】　木香【两半】
　　共末蜜丸梧子大酒下二十丸
　　金鏁丸　治虚劳失精久服补骨髓去肾邪
　　巴防天　白龙骨　山茰肉【一两】　韭菜子【四两】
　　共末蜜丸梧子大空心酒下三十丸
　　固气不二丸　治虚劳元气衰弱精气滑泄梦中遗泄干柿　鸡头舌【鸡头纂下尖也】　金樱子　莲蕊【一两】
　　共末用乌鸡子汁杵丸梧子大空心酒下二十丸日二
　　韭菜子散　治虚劳梦泄日渐消瘦
　　韭菜子【炒一合】　人参　大枣　黒干姜　黄茋赤芍　白龙骨【炒】　半夏【姜汁炒】　川归　甘草【一两】
　　共末入蜜杵小豆大空心酒下三十丸日二
　　鹿茸丸　治虚劳肾气虚乏失精腰脚无力小便数鹿茸　补骨脂【二两】　附子　牛膝　桑螵蛸杜仲【盐酒炒】　山药　　兎丝子　桂心　黄茋肉苁蓉【酒煮】　懐熟地　逺志【一两】　白龙骨泽泻　黒干姜　防风　牡蛎【童便淬三分】
　　共末入蜜杵丸梧子大空心酒下二三十丸日二虚劳小便白浊　白淫　筋极　气极　脉极【即血极】　肉极【即肌极】　骨极　精极【六极详统论中】
　　虚劳小便白浊
　　论曰虚劳小便白浊者肾气劳伤胞络内冷气道不宣通也肾主水肾虚则胞冷而津液停滞故令小便白浊如米脂而下
　　泽泻散　治大虚损内伤肾气不足小便浊
　　泽泻　白龙骨　车前子　桑螵蛸【炙】　狗脊【一两】
　　共末酒下二钱
　　七圣丸　治虚劳下元虚冷小便浊精滑不禁
　　原蚕蛾　牛膝　白石脂　白龙骨　桑螵蛸【五钱】肉苁蓉　山药【一分】
　　共末酒煮糊丸梧子大空心酒下二十丸日二
　　黄茋丸　治虚劳有热虚烦口干腰胯痛便浊如米泔黄茋　茯神　羚角　牡蛎　甘草【两半】　川连括楼根【二两】　苦参【二两半】　鸡膍胵黄皮【五枚炙】
　　共末入蜜杵丸梧子大饮下三十丸
　　人参汤　治肾虚引饮便浊腰痛
　　人参　五味子　川芎　川归　逺志　泽泻桑螵蛸　桂心　熟地【一两】　白芍　片芩　白茯　鸡膍胵黄皮【炙五钱】　麦冬【二两】
　　水煮羊肾一对取汁入姜枣煎药五钱温服日二
　　白淫
　　论曰内经谓思想无穷所愿不得意淫于外入房太甚宗筋弛纵发为筋痿及为白淫夫肾藏精以悭为事志意内治则精全而啬出思想外淫房室太甚则固者摇矣故使淫泆不守随溲而下也然本于筋痿者宗筋弛纵故也
　　金鏁丸　治下元虚冷小便白淫梦遗
　　原蚕蛾　韭菜子　补骨脂【二两】　白龙骨牛膝　桑螵蛸　山茱茰　兎丝子　肉苁蓉【一两】
　　共末入蜜丸梧子大酒下三十丸
　　秘真丸　治精气不固白淫不止
　　白龙骨　砂仁【五钱】　诃勒皮【五枚】　丹砂【飞一两】
　　共末用糯米粥丸梧子大丹砂为衣空心热酒下二三丸不可多服　若大便不通欲通用葱白汤茶服之即通
　　龙骨汤　治白淫遗泄无故自出
　　龙骨【五两】　人参　白茯　甘草　熟地　桂心牡蛎【二两】
　　水煎五钱空心温服日二
　　石斛散　治阳气虚惫白淫不止
　　金钗石斛【三两】　巴防天　兎丝子【二两】　杜仲【盐酒炒】　桑螵蛸【炙两半】
　　共末空心酒下一钱日二
　　筋极
　　丹参汤　治筋实极脚下肿满面痛不能逺行脚心如割筋断折痛不可忍
　　丹参　木通　生地　麦冬　麻黄【去根节】　川芎杜仲　牛膝　续断　地骨皮　禹余粮【醋淬七次】桂心　川归【一两】　牡蛎【童便淬】　甘草【五钱】
　　姜水煎五钱温服日二
　　地黄煎丸　治足厥隂经有余筋实极足下满痛四肢筋急
　　生地汁【六升】　天冬汁【三升】　生姜汁　白蜜鹿髓　黄牛酥　枣肉【取膏各三合】　醇酒【升半】　茯神【分半】　枳殻　川芎【二分】　金钗石斛　黄茋【一两炙】　甘草【炙一两】
　　上六味共末先将煎三汁与酒并煎减半入蜜髓酥膏仝熬如稠糖再下六末重汤不住手搅匀丸梧子大空心酒下三十丸
　　气极
　　甘露丸　治肺脏气极风热所伤津液不通
　　甘草【炙】　懐生地　天冬　大黄【蒸一两】　逺志桑白皮【炙】　防风　地骨皮　羗活　秦芃【三分】羚角　胡黄连【五钱】
　　共末入蜜杵丸梧子大空心姜汤下二十丸日二
　　脉极
　　镇心丸　治脉极惊悸
　　丹砂　铁粉　人参　逺志【五钱】　茯神【一两】虎晴【一对】　琥珀【研】　牛黄　氷片【一分】　金箔银箔【卄张】
　　共末入枣肉杵丸梧子大丹砂为衣金银汤空心下十丸服之安五脏
　　桑皮沐头汤　治脉极虚寒须髪堕落
　　桑白皮【二升】
　　用井华水渍一宿煮汤沐须髪极佳
　　柏叶沐头丸　治脉极虚寒鬂髪堕落
　　生柏叶【一两】　附子【五钱】　猪膏【五钱】
　　共末入猪膏丸作二十丸毎用一丸入沐汤中洗头令髪长不落
　　肉极
　　防风汤　治肉极肌肉变色舌强隂缩脚膝疼弱防风　独活　白茯【两半】　人参　川芎　五加皮　干姜　桂心　甘草　川归【一两】　附子【五钱】
　　共末酒煎四钱空心服
　　石南散　治肉极实热身上如鼠走风痹唇口壊皮肤变色
　　石南【一两】　山药【二两】　山茰　升麻　萎蕤【两半】石膏　黄茋【三两】　真珠　天雄　桃花　甘菊甘草【五钱】
　　共末酒下二钱
　　骨极
　　酒浸芍药散　治骨极骨髓中痠疼
　　白芍　生地　鹿骨【酥炙二两】
　　酒一斗浸晒为末酒下三钱日二
　　木汤　治骨极腰脊痠痛风虚气衰不能久立脑髓痠疼服之补虚损壮元阳
　　木【五枚去皮子切片用硇砂十两取霜拌蒸収贮毎用三两入后药】　雄雀【四十只去头足入醋煮烂取肉入干姜川椒末各二两仝用酒三升慢熬膏】　附子　兎丝子【三两】　木香　沉香　天雄【去皮脐制】　活【两半】补骨脂【炒一两】　白蒺藜　石斛　天麻【酒煮】　肉苁蓉【酒浸洗】　大茴【炒三分】
　　共末入膏丸梧子大盐汤下三十丸
　　精极
　　地黄饮　治精极脏腑俱损偏身虚热骨节烦疼生地汁　麦冬汁　白蜜【二合】　竹【一合】　炙甘草【两半】　片芩　石膏【二两半】　麻黄【去根节一两】人参　川芎【两半】　桂心　川当归【一两】
　　水煎五钱去滓入汁蜜竹分二服
　　地黄煎　治精极脏腑虚羸骨节烦疼精泄不止益气养神驻顔色调血脉
　　生地汁【五升】　白酒【一斗仝汁熬成膏】　巴防天　鹿茸桑螵蛸【炙】　肉豆蔲　附子　黄茋【蜜炙一两】　蛇牀子　石斛　补骨脂【炒】　青木香　陈皮　牛膝五味子【三分】　沉香　枳殻【去白炒】　荜沉茄【五钱】肉苁蓉【二两】
　　共末入地黄膏为丸如梧桐子大酒下三十丸















　　圣济总録纂要卷十三
　　钦定四库全书
　　圣济总録纂要卷十四
　　休宁程林纂
　　骨蒸尸门
　　虚劳五蒸　骨蒸肺痿　尸骨蒸　尸劳
　　虚劳五蒸
　　论曰虚劳骨蒸者本热劳之气热着气血深连骨髓侵受五脏久而不已各随其脏气之虚熏蒸而为疾　骨蒸本于肾其证早凉晚热烦躁寝不安饮食无味小便色赤喘息无力腰疼脚冷手心常热蒸盛之时内变为疳蚀人五脏　脉蒸者本于心其证日增烦闷掷手出足渇欲饮水唾白沫睡语惊恐脉数蒸盛之时亦变为疳脐下闷或暴下不止　皮蒸者本于肺其证大喘鼻干口燥舌上白胎小便如血蒸盛之时胸满两胁下胀背胛疼卧不安咳毒伤脏则唾血　肉蒸者本于脾其证体热如火烦躁无汗心腹膨胀食即欲呕小便如血大便秘澁蒸盛之时身肿日赤卧不安　肝蒸者肝气虚也肝虚则血无所藏血无所藏肝亦无所养使荣气痼竭虚阳内蓄其证外寒内热亦名内蒸按之附骨即内热甚骨肉自消饮食无味皮燥不泽蒸盛之时目暗妄怒时惊四肢渐细足趺肿起
　　凢此五蒸与热劳之病大同小异其治法有不同者葢蒸病内着骨髓蒸发皮肤也昔人论蒸有二十三证细而推之脏腑之病变态多端皆在于虚不必拘之猪肚黄茋丸方　治骨蒸虚劳尸肺痿欬不止困重羸瘦饮食无味头痛口干涕唾稠黏渇不止者獖猪肚【一具以童子小便煮令热细切焙干捣为末】　知母【剉焙】芜荑仁【炒各二两】　紫苑【去苗】　大黄【炒】　防榔【煨】　苍术【米泔浸焙】　鼈甲【去裙襕醋炙】　百部　地骨皮　黄芩【去黒心】　桔梗　贝母　柴胡　白茯苓　黄连龙胆　人参　黄茋【各一两】
　　右十九味捣罗为末链蜜丸梧子大毎服空腹温酒下二十丸
　　地骨皮汤方　治五蒸
　　地骨皮　白茯苓　麦门冬　柴胡【各一两半】　赤芍药　甘草【炙令赤各一两】
　　右六味捣筛毎服五钱水煎食后分温二服
　　茯苓汤方　治心蒸苦心惊悚栗男子因读书损心气伤思虑损心吐血心烦多失精神或身体瘙痒风癣或胸中气满
　　白茯苓　麦门冬　款冬花　独活　槟榔【各六两】桂　防风　防己【各五两】　甘草【炙】　枳殻【四两】地骨皮【去土十两】
　　右十一味剉如麻豆大毎服五钱以水二盏先煎山泽银取水一盏半入药并生姜半分切大枣三枚擘破同煎温服早晨日晚各一
　　麦门冬饮方　治心蒸心中烦躁手足热疼欲露其体惊悸怵惕咽干虚渇面色萎黄失前忘后妇人血气衰弱多此疾
　　麦门冬【二两】　白茯苓　人参　龙齿　远志【各三两】　甘草【炙一两】　防风　地骨皮【各三两】　羚羊角【镑末一两】
　　共九味剉如麻豆大毎用五钱以水二盏入山泽银一分枣二枚同煎取一盏分温二服若大患烦热渇燥者入淡竹沥一合煎服若曾经吐血亦治余如上法一剂无不差
　　鼈甲汤方　治男子女人骨蒸热劳皮肉消瘦面痿黄不思饮食夜多咳嗽涕唾稠黏骨节疼痛憎寒壮热心腹气胀坐卧不安发如疟状女人血风劳等疾
　　鼈甲【去裙襕醋炙令黄三两】　秦芃【二两】　紫苑【一两半】　柴胡【三两】　诃梨勒皮【煨一两半】　牡蛎　麻黄【去根节】犀角　知母　升麻　甘草【炙】　栀子仁　防榔【剉】　木香　当归　桔梗　大黄【炒】　桑根白皮【剉】　黄连　桃仁【炒】　人参　桂　萎蕤　芎防【各一两】
　　右二十四味捣筛毎服三钱枣一枚乌梅一个生姜三片同煎热服
　　鼈甲汤方　治虚劳骨蒸肌瘦盗汗潮热咳嗽或即吐血肢体倦怠饮食不下及室女劳热经血不行时发潮热烦燥虚渇
　　鼈甲【九肋大者一枚浸一宿去裙襴脊骨更蘸醋炙令赤用二两半】　人参　柴胡【各二两】　白茯苓　地骨皮　枳殻　生干地黄牡丹　百部　芍药　牛　贝母　黄苓　栝蒌根　当归　山栀仁　桔梗　陈橘皮　麦门冬　天门冬　紫苑　白术　桂　【去麄皮】　桑白皮　防榔【各三分】　大黄　甘草【炙各半两】　京三棱【一两五钱】　草豆蔲【五枚去皮】　天灵葢【酥炙黄一两】
　　共三十味捣为麄末毎服五钱生姜半分枣三枚同煎稍热服空心临卧服【按方中劳证用天灵葢甚多此物人所不忍其意为尸杀虫也今择其方可用者亦备一二余俱不取】
　　鼈甲猪肚丸方　治骨蒸唇红颊赤气粗口干徧身肿热或多虚汗大肠秘澁小便赤黄饮食全少
　　鼈甲【去裙襴醋炙】　柴胡　木香　青蒿　生干地黄【各一两】　黄连【二两】　青橘皮【去白半两】
　　共七味捣罗为末用猪肚一枚去脂膜净洗入药末在内系定蒸令烂熟入臼杵千百下为丸如菉豆大毎服十五丸温水下食前日午临卧各一服
　　紫雪方　治骨蒸疠疾瘟疫寒热疟病五尸五注心腹绞刺蛊毒魅鬼一切热毒脚气闷乱攻冲烦热口中生疮狂阳呌走及解诸毒兼金石草药热毒发黄瘅热疼痛一切热病方【与和剂局　原方黄金壹百两方略不同】
　　金【十五两】　银【十五两】　寒水石　石膏　磁石　滑石【各三斤】
　　右四石药同捣碎后以金银共六味一处以水一石煮取一斗去金银并石滓入后药味
　　木香【一两】　犀角【五两】　丁香【四两】　沉香【五两】甘草【炙】　升麻　参【各一斤】
　　右七味除前六味外用水三斗煮取一斗绞去滓净与前药汁相和即内芒消五升细研入药汁漫火同煎手不住搅之可有一斗余即投入盆器内盛欲凝内水飞丹砂未三两麝香末一两一分同砂如粉麫和匀葢覆之二日成霜雪矣暴干以新盒或缻内宻封盛贮之有病即取强人服一钱冷水和服以意随人强弱增损之脚气病或増服石药发动毒闷者服之水和半钱如神凡服讫即仰卧以物搘腰令髙使药向胸府间若患眼赤及热痛者以冷水和之防眼大小初着微痛少时泪出自定日三五次用夜亦如之即无不效口内生热疮含如杏核许令消痛止【按局方有硝石即火硝也药品有追防之妙深于理者知之】
　　骨蒸肺痿
　　论曰骨蒸肺痿者由荣卫虚损蕴热熏蒸上焦传播胸膜使人肺热叶焦发为肺痿其证咯唾脓血胸满短气欬嗽痛寒热徃来不能饮食是也
　　秦芃扶羸汤　治肺痿骨蒸已成劳嗽或寒或热声哑不出体虚自汗四肢怠惰
　　软柴胡【二钱】　人参　鳖甲【醋炙】　秦芃　当归　紫苑　半夏【各一钱】　地骨皮【一钱半】　甘草【五分】
　　右用水二钟姜三片乌梅大枣各一枚煎七分食后服如热甚者加青蒿汗多者加黄茋去半夏生姜二味
　　人参飬荣汤　治肺痿咳嗽有痰午后热并声嘶者人参【去芦】　阿胶【蛤粉炒】　贝母　杏仁　桔梗　茯苓　桑皮　枳实　甘草【己上各一钱】　柴胡【二钱】　五味子【十二粒】
　　右水二钟生姜三片枣二枚煎至一钟食远服
　　保和汤　治骨蒸乆嗽肺热成痿
　　知母　贝母　天门冬【去心】　麦门冬【去心】　款冬花【各一钱】　天花粉　薏苡仁【炒】　杏仁【去皮尖炒各五分】五味子【十二粒】　马兠铃　紫苑　桔梗　百合阿胶【蛤粉炒】　当归　百部【各六分】　粉草【炙】　紫苏薄荷【各四分】
　　右水二钟姜三片煎七分入饴糖一匙食后服吐血或痰带血加炒蒲黄生地黄小蓟痰多加橘红茯苓娄仁喘去紫苏薄荷加苏子桑皮陈皮
　　知母茯苓汤　治肺痿喘嗽往来寒热自汗
　　知母　白术【各八分】　茯苓【去皮】　五味子　人参阿胶【各五分】　欵冬花　桔梗　麦门冬　黄芩【各七分】　半夏【汤泡七次】　柴胡　甘草【炙各一钱】　薄荷　川芎【各五分】
　　右水二钟姜五片煎至一钟食后服
　　尸骨蒸
　　论曰尸骨蒸有十二种二十二种三十六种或九十九种之异其病皆起于骨蒸内热或五脏次苐相而成皆令人寒热盗汗梦与鬼交遗精白浊髪干而耸或腹内有块或脑后有小结复连数个或聚或散沉沉黙黙咳嗽痰涎或咯脓血如肺痿肺痈状或下利羸瘦自汗盗汗目昏耳鸣饮食无味口内生疮心烦腰痛五心烦热朝轻夕重累年积月以至于死死复注亲属乃至烕门者是也
　　五痨麝香散　治男子妇人尸骨蒸实热
　　天灵葢　麝香　甘草　东引桃枝　东引栁枝石榴皮【各一握】　青蒿　犀角【半两】　阿魏　柴胡【各一两】　葱白　薤白【各七茎】
　　右十一味除麝香外剉碎同用童子小便二升半浸一宿别入防榔末三钱同煎至一升半去滓分温三服男病女煎女病男煎勿令孕妇六畜见初服讫如人行五里又进一服恐恶心可含白梅病在上即吐在下即泻出各恶物如虫类及头发马尾状兼身如蚁行泻后以葱粥及輭饮补之仍服后方茯神汤调和五脏避风一月若远年重病不过两剂其吐下虫腹红色可治黒者或差或否白色者不可治也
　　茯神汤方　治尸骨蒸先服麝香散取虫后服此方补五脏
　　茯神　人参　远志　甘草【炙】　陈橘皮　当归龙齿　熟干地黄【各一两】　五味子　麦门冬　桂【各一两半】　黄茋【二两】
　　右十二味毎服五钱入枣七枚生姜五片同煎空心温服日三
　　珍珠丸方　治尸骨蒸咳嗽上气痰喘寒热四肢瘦弱
　　珍珠末　獭肝　茯神　贝母　柴胡　龙胆黄连　芍药【各一两半】　白防榔【煨】　旋复花【各一两】
　　右十味罗为末链蜜和丸如梧桐子大毎服十五丸食后温水下日再
　　黒虎丸方
　　干虾蟆【一枚头足分为两段一半生一半酥炙黄】　蛤蚧【一对各取一半并去头泥涂酥炙黄】　卢防【研】　天灵葢【酥炙】雄黄【研】　白狗粪【炒黄】　麝香【研各一分】　乌驴蹄【炙干二两】　乳香【一两半】猪胆【一枚取汁于椀中慢火煨如膏和药】
　　右十味研九味为末合匀细以猪胆膏同粟米饭为丸如梧桐子大先吃热麫一椀次以茅根香水沐浴次以沙糖麝香少许调冷水一盏投药一丸于星月下浸一宿平旦空腹服之厚被葢卧应是尸冷劳者脊骨中出白虫或出赤虫若骨蒸则汗出腰脚疼痛不遂脚下出汗如胶漆诸风气水病并服一粒若小儿无辜可服半粒如前法有虫出鼻内如线状是效
　　乌鸡丸方　治尸劳尸注骨蒸眼目昏澁面色青黒喉噎塞痰涕咳嗽或痃癖攻刺疼痛胸膈满闷时或恚怒或多感伤情思不乐梦寐虚惊精藏滑泄失血憎寒潮热盗汗肩背拘急腰膂肢节烦疼四肢少力不喜饮食小便黄色大便不通乍进乍退服取虫药后宜服此黄连　附子【去皮脐各二两】　柴胡　白附子　当归秦芃　槐胶　甘草【炙】　苁蓉【酒浸切焙】　续断　远志　巴防天【各一两】　乳香　陈橘皮　雄黄【研】丹砂【研各半两】　丁香　干姜【炮各一分】
　　右十八味研极细先养雄乌鸡一只以雄黄三两为末分作三十分毎日拌饭喂月日用大麻子一升喂尽宰治去毛及嘴爪并肠肚留心肝将前药末入在鸡腹内以麻线纒定再用无灰酒一斗银器石锅内用文武火煮令鸡熟取出除去粗骨将鸡并肠内药同细研更将鸡骨焙干捣罗为末同研药和入臼中杵千百下丸如梧桐子大毎服二十丸以暖酒吞下空心日午临卧各一服
　　尸劳
　　论曰尸劳者骨蒸之病流五脏也其证殗殜半卧半起旦即醒然午后微热情常不悦心多惊悸夜即盗汗梦与鬼交两颊红赤唇如血色睡不得卧欲食不能食或喘急咳嗽心胸满闷背髆烦疼两目精明四肢无力脊膂拘急胫痠疼两肋虚胀时或微利鼻干口燥渐至尫羸虽死在须臾精神尚爽是其候也治之若缓犹如水涸不觉其死
　　苏合香丸方　治肺痿客忤鬼气尸伏连殗殜及卒得心痛霍乱吐利时气诸疟瘀血月闭痃癖水肿惊邪气狐魅瘴疠诸疾
　　苏合香　白术　丹砂　沉香　诃梨勒肉　丁香　木香　莎草根　白檀香　乳香　荜拨犀角【镑】　安息香【各一两】　麝香【研】　龙脑【研各半两】
　　右十五味捣研为末链蜜和丸如鸡头实大毎服一丸温酒或人参汤嚼下一名白术九此药大能安气血却外邪凢疾自内作不晓其名者服此往往得效虽治气注气厥气逆气不和吐利荣卫阻塞尤有神功人家不可无此药以备急难辟疫尤騐仓卒求人参不得白汤亦可勿用酒古方虽云用酒酒下口多不效昔有人病瘵日渐羸消至于骨立肌热盗汗劳状皆具凢服八九两所苦都差一方用牛黄半两古方本无乃后人加之
　　诸疝门
　　寒疝　心疝　厥疝　寒疝心腹痛　　七疝蛊病
　　寒疝
　　论曰寒疝为病隂冷内积卫气不行结于腹内故遇寒则发其状恶寒不欲食手足逆冷绕脐痛白汗出蓬莪茂汤方　治寒疝四肢逆冷气弱汗出
　　蓬莪茂【一两】　干姜【半两】　附子【去皮脐一两】　芎防【三分】桂【一两】　白术【三分】　防榔【一两】　芍药【一两】
　　共八味剉如麻豆毎服三钱水煎温服不拘时
　　人参汤　治寒疝冷痛气弱汗自出不欲食
　　人参　白茯苓【各一两】　蜀椒【去目炒】　干姜【各半两】附子【去皮脐】　防榔　青橘皮【汤浸去白】　白术【各一两】
　　右八味剉如麻豆毎服三钱水煎温服不拘时
　　乌头汤　治寒疝满逆手足不温徧身疼痛
　　乌头【大者五枚去皮尖生用】　白蜜【一斤】　桂心【二两】
　　三味先以慢煎蜜及乌头候蜜减半去乌头别就一处以水三盏煮桂候减半滤去桂将桂汁共和别煎取二盏许服时毎用半盏温服未知再服其知如醉状得吐为中病也
　　髙良姜汤　治寒疝卒痛积聚不散上冲心胸与隂相引痛则汗出
　　髙良姜　防榔　木香　当归【各一两半】　吴茱茰【炒一两】
　　右五味筛毎服三钱水煎温服
　　心疝
　　论曰内经谓诊得心脉而急病名心疝小腹当有形也心为牡脏小肠为之使故曰小腹当有形也脏病必于腑今心不受邪病于腑故小肠受之为疝而痛小腹当有形也世之医者以疝为寒湿之疾不知心气之厥亦能为心疝心疝者当兼心气以治之
　　当归汤　治心疝心痛虚冷烦闷
　　当归　干姜　赤芍药　黄茋　蜀椒【去目】　人参半夏【为末姜汁作饼子焙干】　附子【去皮脐】　青橘皮【去白】　甘草【炙各一两】　厚朴【姜汁炙二两】　桂心【半两】
　　右十二味防咀如麻豆毎服三钱水煎温服不拘时候
　　牡丹丸　治心疝心痛如锥所刺
　　牡丹皮　桂心　芍药　乌头【去皮脐】　细辛　甘草【炙】　木香　吴茱茰【汤浸焙干】　防榔【各一两】
　　右九味罗为末链蜜为丸梧桐子大毎服二十丸温酒下不拘时
　　蓬莪茂煮散　治心疝心痛肢体虚冷
　　蓬莪茂　防榔　附子　甘草【炙】　桂心【各一两】胡椒【半两】　芎防　白术【各三分】
　　八味罗为散毎服二钱水煎温服
　　橘皮益智汤　治痼冷在内隂气交攻心痛如刺青橘皮【去白】　益智【去皮】　乌头【去皮脐】　威灵【各一两去土】
　　右四味剉如麻豆毎服三钱生姜三片盐少许同煎温服食前二日
　　厥疝
　　论曰内经谓黄脉之至也大而虚有积气在腹中有厥气名曰厥疝女子同法得之疾使四肢汗出当风夫疝藏疾隂而难见隂沉而伏也今脾虚风寒客于腹膜之间不能与胃通行水谷之气结而成积使气道厥逆而痛故谓之厥疝也
　　山茱茰丸　治厥疝上抢心腹冷痛
　　山茰　吴茰【炒】　食茰　栋实【麸炒】　马蔺花　蘹香子　青橘皮　橘红【焙】　京三棱　干姜【各三分】附子【一枚重半两者去皮脐】
　　右十一味罗为末醋煮麫糊和丸如梧桐子大毎服二十丸酒或盐汤下空心服
　　木香汤　治厥疝逆上攻腹冷痛
　　木香　槟榔　乌头　细辛　当归　吴茰【炒】枳殻【麸炒】　甘草【炙各一两】
　　共八味防咀如麻豆大毎服三钱水煎温服
　　寒疝心腹痛
　　论曰疝者痛也本缘寒气内积阳衰隂盛不得散释寒邪因得攻击或上抢心或腹内疼刺发即俱痛故名寒疝心腹痛也
　　人参汤　治寒疝心腹痛胸脇支满不下食汗出呕逆人参　白茯苓　防榔　木香　芍药　芎防当归　桂心　青橘皮【去白各一两】
　　共九味毎服三钱水煎温服不拘时
　　蜀椒汤　治寒疝心腹痛不可忍
　　蜀椒【去目炒二百粒】　附子【一枚去皮脐】　粳米【半盏】　干姜【半两】半夏【汤洗七徧去滑切捻十二枚】　甘草【炙一两】
　　共六味防咀如麻豆毎服五钱入生姜半分枣二枚同煎温服
　　地黄汤　治寒疝心腹痛汗出厥冷
　　生干地黄【三两】　甘草【炙】　白茯苓　人参　当归【各二两】　羊肉【去脂切三斤】
　　右六味前五味细剉将羊肉用水二斗煮取汗一斗去羊肉入诸药煮取七升入葱白一把枣十四枚再煎取六升绞去滓温服一盏不拘时
　　当归汤　治寒疝心腹疼里急
　　当归【三两】　生姜【五两】　羊肉【去脂膜切作片一斤】
　　三味以水一斗煮取五升去滓毎服一盏不拘时日三夜一
　　七疝
　　论曰疝病有七厥逆心痛足寒饮食即吐者名厥疝腹中气满心下尽痛气积如臂者名坚疝寒饮则腹中胁下尽痛者名寒疝腹中乍满乍减而痛者名气疝腹中痛在脐傍者名盘疝腹中痛在脐下有积聚者名胕疝小腹与隂相引而痛大便难者名狼疝凡此七疝皆寒气内积血气凝澁不得通利冷剧则痛故皆谓之疝难经曰任之为病其内苦结男子为七疝女人为瘕聚葢以此也
　　桃仁汤　治诸疝
　　桃仁【去皮尖双仁】　吴茱茰【炒】　陈橘皮【去白】　海藻【洗去盐】　白茯苓　羗活　蒺防子【炒去角各三两】
　　共七味毎服三钱生姜一枣大同煎温服
　　厚朴丸　治七疝肢体寒脐腹坚痛满闷
　　厚朴【姜汁炙】　附子【去皮脐】　蘹香子【炒】　白术　桂心　干姜　枳殻　青橘皮　芎防　乌头【去皮脐】木香　当归【各一两】
　　右十二味罗为末链蜜丸如梧桐子大毎服二十丸温酒下姜汤亦可
　　蛊病
　　论曰经谓脾风传之肾病名疝瘕小腹寃热而痛出白一名蛊夫脾受风邪传于肾经邪热内烁故其证小腹寃热而痛其精失守故其证溲出白液病名曰蛊以邪热内烁其精不守久而弗治适以丧志也水之精为志志丧则精从之左传谓惑以丧志为蛊者如此
　　大建中汤　治蛊病小腹急痛便溺失精
　　黄茋　远志　当归　泽泻【各三两】　芍药　人参龙骨　甘草【炙各二两】
　　八味剉如麻豆毎服五钱生姜三片枣二枚水煎温服
　　泽泻丸　治蛊小腹寃热而痛精气不守溲便白出泽泻　补骨脂【炒】　己防天　五味子　石斛芍药　人参　龙骨　甘草【炙各一两】
　　共八味为末链蜜丸如梧桐子大毎服三十丸温酒或盐汤下空心日午临卧各一服
　　干地黄丸　治蛊病精气不守便溺出白小腹寃热而痛
　　熟干地黄【二两】　钟乳粉【半两】　龙骨　莵丝子【酒浸一宿别捣】　磁石【火煆醋淬七徧】　芍药　黄芩【各一两】
　　右七味罗为末酒煮麫糊丸如梧桐子大毎服二十丸酒或盐汤下
　　隂疝门
　　隂疝　隂疝肿缩　隂疝卒肿痛　控睾
　　隂疝綂论
　　论曰疝者痛也邪气聚于隂令隂器肿大而痛者隂疝也一名疝其类有四即肠卵胀气水是也世俗云疝气亦云小肠气或曰膀胱气原其病本缘肾气通于隂与膀胱为表里胞囊者膀胱之候此二经不足下焦受寒皆能致隂卵肿大或发疝痛故通称为隂疝若寒湿之气有连于小肠者即小肠控睾而痛隂丸上下谓之肠寒气客于经筋足厥隂脉受邪脉胀不通邪结于隂卵谓之卵胀肾虚之人因饮食不节喜怒不时津液内溢下流于肾寒气结聚不散谓之气水气盛则津液内结谓之水水气病生于标故鍼炙可治其疾易愈肠卵胀病生于本邪气入深其治难差隂疝
　　论曰黄帝鍼经曰足厥隂之脉环隂器抵小腹是动则病丈夫疝即隂疝也嗜欲劳伤肾水涸竭无以滋荣肝气故留滞内结发为隂疝隂疝之病世俗论隂疝者为肾余气殊不知邪实又本于肝经云治法当泻邪气之实补肝经之虚
　　蒺藜子汤　治隂疝
　　蒺藜子【炒去角】　附子【去皮脐】　山栀仁【各一两】
　　右三味防咀如麻豆毎服五钱水煎温服食前服
　　昆布九　治隂疝肿大偏坠
　　昆布【洗去咸】　海藻【洗去咸】　蒺藜子【炒去角】　芜荑仁【炒】　防榔【各一两半】　枳殻【去瓤麸炒】　大麻仁【研各二两】　木香　黄茋【剉】　诃蔾勒【去核各三分】　陈橘皮【去白炒】桃仁【去皮尖叟仁】　兎丝子【酒浸一宿别捣各一两】
　　共十三味研为末和匀链蜜丸如梧子大毎服三十丸空心食前温酒或盐汤下
　　沙参丸　治疝气
　　沙参【二两】　昆布【洗去咸】　蘹香子【炒各半两】
　　三味为末酒煮麫糊丸如梧桐子大毎服二十丸空心食前温酒下
　　二气丸　治隂疝上而不下脐腹疼痛
　　石硫黄【研】　黒铅【各一两】
　　二味先以铅于铫内镕成汗次下硫黄焰透移下候冷取出研为细末糊和丸如梧桐子大毎服三十丸酒下
　　葫芦巴煮散治隂疝攻痛
　　葫芦巴　沉香　马蔺花　蓬莪茂【煨】　蘹香子【炒各一两半】练实【取肉麸炒】　木香　姜黄　防榔【剉】　桂心【各一两】　附子【去皮脐三分】　甘草【炙半两】
　　共十味罗为散毎服三钱水酒同煎空心食前温服
　　葫芦巴丸　治隂疝气攻疼痛
　　葫芦巴　补骨脂【炒】　白豆蔲【去皮】　萆薢　青橘皮　蘹香子　附子【去皮脐】　肉苁蓉【酒浸】　兎丝子牛【酒浸】　桂心　防风【各一两】
　　右十二味为细末酒煮麫糊丸如菉豆大毎服二十丸空心生姜盐汤下
　　应病丸　治隂疝撮痛不可忍
　　韭子【炒】　芎防
　　二味等分为末链蜜丸如梧桐子大毎服三十丸空心温酒下
　　隂疝肿缩
　　论曰隂疝肿缩者寒邪客于厥隂之经而阳气不能自温故令诸筋拘急隂器缩而疼痛也肝者筋之合也筋者聚于隂器而络于舌本脉不营即筋缩急筋缩拘则引卵与舌故舌卷卵缩也皆厥隂为病也
　　翅灰散　治隂疝肿缩
　　鸡翅【右左都用不拘多少烧灰】
　　一味细研为散毎二钱温酒调下不拘时
　　雄黄洗　治隂疝肿缩
　　雄黄【研】　甘草【各一两】　矾石【研二两】
　　三味研为末每用药一两热汤五升通手洗肿处良久再暖洗
　　车前子涂　治隂疝肿缩
　　车前子【不拘多少】
　　一味罗为末汤调涂肿处
　　蔓菁子散涂　治隂疝肿缩
　　蔓菁子【不拘多少】
　　一味罗为散温水调涂肿处或绢帛傅之以差为度
　　隂疝卒肿痛
　　论曰隂卒肿痛者肾气虚弱暴受邪气入隂中冷热相薄故卒然而痛也痛甚则邪胜邪胜则热胜热胜则肿皆卒然而作也
　　鸡翎散　治隂卒肿痛
　　鸡翎【一大茎烧灰】　蛇牀子【一两】
　　二味罗为散每服一钱温酒调下如左边肿即取鸡右翎右边取左边翎
　　木香散　治隂卒肿痛攻注腹胀闷
　　木香【半两】　赤茯苓【一两】　牡丹皮【三分】　防风【半两】　防榔【一两】　泽泻【三分】　郁李仁【一两汤浸去皮炒】
　　七味罗为散温酒调下
　　雄黄淋洗　治隂肿【前方同】
　　雄黄　白矾　甘草【炙各一两】
　　三味为散每用药一两以水一斗煎取三升通手淋洗至冷候汗出差
　　黒豆熨　治坐久卑湿忽隂囊虚肿气上筑
　　右方以米醋炒黒豆青布袋盛熨心腹更以椒葱汤淋煠腰胯厚衣葢下部然后服诸药
　　治隂肿偏着一边连小肠痛不可忍
　　右方以蘹香苗叶取汁一斗服之日三四服其滓贴肿处
　　控睾
　　论曰甲乙经曰小腹控睾引腰脊上冲心肺邪在小肠也又曰小肠病者小腹痛腰脊控睾丸而痛夫小肠者连心系属于脊贯肝肺络心系其经虚不足则风冷乘间而入邪气既盛则有厥逆之证其气上冲肝肺客冷散于胸结于脐控引睾丸上而不下痛引小腹甚则冲于心胸葢其经络之所系属然也
　　蘹香子散　治小肠受邪控睾痛引小腹
　　蘹香子【炒】　荜澄茄　楝实【一方用巴豆同炒去豆不用】　木香【各一两半】　葫芦巴　青橘皮【去白各一两】　防榔【半两】
　　共七味为散毎服一钱温酒调下空心食前日二
　　吴茱茰散　治小肠疝气牵引脐腹疼痛腰曲不伸吴茱茰【汤洗炒】　楝实【四十九枚】　巴豆【半两推令微破三味同炒候入楝实黄焦色去巴豆茱茰不用楝实去核用】　沉香【半两】　木香　马兰花　蘹香子【炒各一分】
　　右七味除巴豆茱茰不用外罗为散毎服二钱炒葱酒调下空心夜卧发时服
　　木香丸　治小肠受寒气控睾牵痛
　　木香【一两】　石南　肉苁蓉【酒浸切焙别为末】　牛【酒浸切焙别为末】　菖蒲　蘹香子【炒】　楝实【炒各二两】
　　共六味除苁蓉牛二味别作末外罗为末以酒一升熬苁蓉牛膝成膏和丸如梧桐子大每服三十丸空心食前以纸裹葱白一寸煨热细嚼温酒下










　　圣济总録纂要卷十三
<子部,医家类,圣济总录纂要>
　　钦定四库全书
　　圣济总録纂要卷十五
　　休宁程林纂
　　大小便门
　　大小便闗格不通　　小便不通　小便不禁
　　大小便统论
　　论曰脾胃大小肠膀胱者仓廪之本营之居也名曰器能化糟粕转味而入出者也盖营受水谷之真精荣卫之根源大小肠膀胱得以变化皆营为之本是以小肠为受盛之官水谷之未分也及其化物归于膀胱而为溺转于大肠而为糟粕必由气化则能出矣或隂阳之气不平寒热相胜或气实塞而不通或气虚损而遗泄或燥而结或热而秘皆隂阳不和之病也治此者勿概以寒热为法寒剂涤荡热剂枯燥反伤和气耗其精血津液若闗格不通三焦约病责以荣卫之否塞若产后便难与夫老者秘澁之病又以津液不足止可滑以利之润以滋之苟荡以快剂则糟粕不通真气受不可不知也
　　大小便闗格不通
　　论曰大小便不通者隂阳闗格三焦约之病也隂阳和平三焦升降则水谷糟粕以时传导今隂阳偏盛气否于中则荣卫因之以不行故气结于腹内胀满不通而大小肠俱闭塞也
　　芒硝汤方　治闗格不通脬肠妨闷大小便不通芒硝【二两半】　　冬葵子【炒三合】　　滑石【三两】
　　三味除芒硝外防咀每服五钱水煎再入芒硝末半钱更煎空心温服
　　茱茰汤方　治腹胁胀满闗格大小便不通
　　吴茱茰【汤浸炒】　大黄　当归　桂心　赤芍药甘草【炙】　芎防【各二两】　人参　细心【各四两】
　　桃白皮【一握】　干姜【一两】　雄黄【三分】　珍珠末【半两与雄黄同细研】
　　右十三味将十一味捣筛每服三钱水煎再入雄黄珍珠末一字酒半盏更煎三沸空心服之
　　车前子汤方　治大小便俱不通
　　车前子【五两生用】木通【四两】　黄芩　郁李仁【汤浸去皮尖双仁研如膏各三两】
　　右四味将前三味捣筛与郁李仁拌匀每服五钱入芒硝半钱同煎服
　　猪脂酒方　治大小便不通
　　猪脂【半鸡子大切】
　　一味以酒一升微煮沸投猪脂更煎二沸分为二度食前温服未通再服
　　髪灰散方　治大小便不通
　　乱髪【一两净烧灰】
　　一味细研每服三钱温水调食前服日三以通利为度
　　茯苓丸方　治大小便不通
　　赤茯苓　　芍药　　当归　　枳殻
　　白术　　人参【各五两】　大麻仁　大黄【各三两】
　　共八味为末錬蜜丸如梧桐子大每服十五丸至二十丸空心煎茅根汤下
　　治大小便不通腰胁坚胀蒸下部方
　　莲叶【三两】　葱【三七茎并须用】　皂荚【一挺炙剉】　生姜【一两切】
　　共四味以浆一斗二升煮十余沸并滓分两度用旋盛入小臼瓷缸中坐缸口上薫蒸冷则易之如未通再倾药于桶斛中添热水坐蘸下部即通
　　小便不通
　　论曰肾脏不足气不传化膀胱有热水道不宣故小便不通也令人小腹胀满其气上冲心腹膨痞甚则喘急不能升防内经曰膀胱不利为癃者如此也
　　滑石散方　治小便淋涩疼痛不通
　　滑石　海金沙　木通【等分】
　　三味为散每服二钱煎灯心汤调下
　　松烟散方　治小便不通
　　墨【上好者小浓研汁半盏】　酒【半盏】　葱白【三茎】　腻粉【研半钱】
　　四味同煎至七分放温去葱白顿服即通
　　独蒜涂脐方　治小便不通
　　独颗大蒜【一枚】　栀子仁【三七枚】　盐花【少许】
　　三味烂摊纸上贴脐良乆即通未通涂隂囊上立通
　　治小便不通久即成淋方　以琥珀研成粉每服二钱浓煎萱草根汁调下空心或食前服葱汤调下亦佳
　　杏仁散方　治卒不得小便
　　杏仁【去皮尖双仁二钱】
　　一味炒黄研细末米饮调下立差
　　牛膝汤方　治小便不通茎中痛及女子血结腹坚痛
　　生牛膝【根茎叶一握】　黄芩【半两】　当归【一两】
　　三味细剉每服五钱水煎温服
　　桑螵蛸汤方　治小便不通
　　桑螵蛸【炙三十枚】　黄芩【二两】
　　二味细剉用水三盏煎分温二服相次顿服
　　治小便不通脐下急痛胀闷欲絶盐熨方
　　盐【二觔】
　　一味锅中炒令极热布帛裹熨脐小腹以小便通快为度
　　石韦汤方　治小便不利
　　石韦【去毛】　瞿麦穗　冬葵子【各二两】　滑石【五两】
　　共四味罗为散每服二钱温水调食前服
　　治小便不通方
　　蓬莪茂　蘹香子　茶叶【各半两】
　　三味罗为散水煎入盐二钱葱白二寸同煎空心服
　　小便不禁
　　论曰内经言膀胱不约为遗溺亦肾虚不能约制水液故便利多甚则下焦伤竭真气不固而小便不禁也苁蓉丸方　治肾脏虚冷腰膝无力小便不利不禁或溺白色
　　肉苁蓉【净刷去皱皮酒浸二宿薄切焙干二两半】　杜仲【去粗皮二两半炙紫色横剉】黄蓍【三两】　韭子【水淘去浮者焙三两焙干】　桂心【二两】　牛膝【酒浸二两】　山茱茰【二两】
　　右七味罗为细末錬蜜丸和更入臼内涂酥杵令匀丸如梧桐子大每日空心煎黄蓍汤下三十丸至晩再服
　　鹿茸散方　治肾脏虚腰脐疼冷夜遗小便
　　鹿茸【去毛酥灸令黄】　乌贼鱼骨【去甲炙各三两】　当归　白芍药　龙骨【研】　人参　桑寄生【各一两】桑螺蛸【一两甲劈破慢火炙令黄】
　　右八味前七味为末更与龙骨同研令匀细每服一钱酒温调服日三
　　兎丝子散方　治小便不禁
　　兎丝子【酒浸一宿焙干微炒别研细如粉一两】　蒲黄【炒】　黄连【各一两半】　肉苁蓉【酒浸一两】　五味子　鸡膍胵黄皮【炙黄色两半】
　　共六味先四味为细散再入兎丝子粉与蒲黄同研匀细每服两钱酒调食前服日三
　　黄蓍散方　治小便不禁
　　黄蓍　狗脊【去毛】　牡蛎【煆】　肉苁蓉【洒浸切焙各一两】萆薢　牛膝【酒浸】　赤石脂【研】　山茱茰【各二两半】　土根【三两】
　　右九味先罗八味为散更与赤石脂同研匀每服一钱酒调食前服至午间夜卧各一服加至二钱
　　鸡肠散方　治小便不禁日夜无数
　　黄雄鸡肠【四具切破净洗炙黄】　肉苁蓉【酒浸】　苦参　赤石脂【研】　白石脂【研】　黄连【各五两】
　　共六味四味为散更与赤白二石脂同研匀细每服二钱酒调食前服日二夜一
　　鹊巢散方　治小便不禁
　　重鹊巢中草【一斤烧作灰细研如粉】　蔷薇根皮【去皮五两】
　　二味先蔷薇根为散每服三钱水煎去滓再入鹊巢灰二三钱空心服
　　小便利多　　小便出血
　　小便利多
　　论曰肾者主水膀胱为腑今肾气不足膀胱有寒不能约制水液令津滑气虚故小便利多久不差则肾气伤真元耗损腰脊痠痛身体寒颤羸乏之病生焉覆盆子丸方　治元脏虚弱脐腹疼痛膝胫少力百节痠疼昏倦多睡小便频浊头旋痰唾背脊拘急饮食无味温顺脏气补益下经
　　覆盆子　黄蓍　肉苁蓉　乌药　五味子　石斛　补骨脂　泽泻　荜澄茄　沉香　巴防天【一两】　芎防　当归　赤芍药　山茱茰【各三分】　兎丝子【酒浸三日二两】　熟干地黄【两半】

　　共罗为末錬蜜和丸如梧桐子大每服二十丸加至三十丸食前温酒下米饮盐汤亦可
　　补骨脂　巴防天【去心】　桑螺蛸【炒】　兎丝子【酒浸三日别研】牛膝【酒浸切焙】　干姜【半两】　熟干地黄【一两】　枳殻【麸炒去瓤三分】
　　共罗为末酒煮麫糊和丸如梧桐子大每服二十丸空心食前温酒下粟米饮亦可
　　雌黄丸方　治小便滑数
　　雌黄【研如粉一两半】　干姜【半两剉入盐四钱同炒黄色】
　　共研为末用干蒸饼为末入水内拌和熟丸如菉豆大每服十丸加至二十丸空心盐汤下
　　牡蛎丸方　治膀胱虚寒小便数
　　牡蛎　独活　狗脊【去毛三分】　肉苁蓉【一两】　龙骨【半两】
　　共为末錬蜜和丸如梧桐子大每服三十丸盐汤下空心食前
　　治小便频数及引饮不止糯米餈方　取纯糯米餈一手大临卧炙令輭熟啖之以温酒送下不饮酒人汤下多啖弥佳行坐良久待心空便卧一夜十余行者服之即止或言假火气温水道不然也大抵糯稻止缩水凡人夜饮酒者夜辄不溺此糯米之力也昔有人病渴殆死有人用糯稻秆及根斩去穗取中心净器中烧作灰每用一合许汤一碗沃浸良久澄去其滓尝味如薄灰汁乗渴令顿饮之是夜减饮水七八升此亦糯稻缩水之一騐也
　　小便出血
　　论曰内经谓悲哀太甚则胞络絶絶则阳气动中数溲血又曰胞移热于膀胱则癃溺血二者皆虚热妄溢故溲血不止也治宜去邪热调心气
　　金黄汤方　治小便出血水道中涩痛
　　郁金　瞿麦穗　生干地黄　车前叶　芒硝滑石
　　每服五钱匕水一盏半煎至七分去滓温服不拘时
　　车前叶汤方　治小便出血
　　车前叶　茜根　黄芩　阿胶　地骨皮　红蓝花【一两】
　　每服五钱匕水一盏煎至七分温服不拘时
　　人参汤方　治小便出血
　　人参　生干地黄　白芍　桔梗　当归　甘草桂心　芎防【一两】　淡竹茹【二两】
　　每服四钱匕水二盏煎至一盏温服不拘时
　　阿胶汤方　治肾客热连心小便出血疼痛
　　阿胶　黄芩【各三分】　甘草【灸半两】　生地黄【绞取汁】车前叶【绞取汁】　藕节【绞取汁各四合】　生蜜【一钟】
　　将前药筛同后四味搅匀每一大匙水一盏至七分温服
　　栢叶汤方　治小便出血不止
　　栢叶　甘草　阿胶　黄芩　竹茹　生干地黄【各一两】
　　共筛每服四钱匕水一笺半同煎至八分去滓温服不计时
　　地黄汤方　治小便出血
　　生干地黄　兎丝子【酒浸一宿晒干别研】　白芷　冬葵子【炒】　当归　芎防　败酱　赤茯苓　蔓荆实蒲黄【一两】
　　共为末炼蜜和丸如梧桐子大每服二十丸煎粟米饮下日三服
　　车前子散方　治小便赤色或小便鲜血
　　车前子　木通　泽泻　当归　桑螵蛸　桂心滑石【各等分】
　　共为散每服二钱匕煎冬葵根汤下
　　治小肠尿血方
　　指甲【半钱】　头发【一分】
　　二味烧灰研匀空心温酒调一钱匕顿服
　　大便秘涩　大便不通　结隂便血
　　大便秘涩
　　论曰大便秘涩其证皆荣卫不调隂阳之气相持也若风气壅滞肠胃干涩是谓风秘胃蕴客热口糜体黄是谓热秘下焦虚冷窘廹后重是谓冷秘或因病后重亡津液或老弱血气不足是谓虚秘或肾虚小便过多大肠枯竭渴而多秘者亡津液也或胃实燥结时时作寒热者中有宿食也治法须宜和顺隂阳然疎风散滞去热除冷导引补之法不可偏废当审其证以治之麻仁丸方　治大便秘难
　　大麻仁【研膏别捣】　大黄【炒各三两】　厚朴【生姜汁炙二两】　枳殻【去瓤麸炒二两】
　　共三味为末与麻仁同研錬蜜和杵令匀丸如梧桐子大每服二十丸空心温水下以利为度
　　麻仁丸方【又方】治三焦不和脏腑虚结胸膈痞闷大便秘涩
　　大麻仁【研膏四两】　大黄【半生半熟四两】　白防榔　山茱茰兎丝子【酒浸一宿另研】　车前子　桂心　羗活　山药枳殻　防风【各一两半】　木香【一两】　郁李仁【去皮研膏四两】
　　共研为末錬蜜和丸如梧桐子大每服十五丸至二十丸温水下
　　威灵仙丸方　治大肠冷秘
　　威灵仙【不拘多少】
　　为末錬蜜和丸如梧桐子大每服十五丸生姜米饮下
　　附子散方　治大便冷秘
　　附子【炮制去皮脐】
　　削去外面留中心如枣大碾为细散蜜水调下一钱匕
　　葱胶汤方　治年老虚弱大便秘滞
　　阿胶【十片】　葱【一握】
　　用水二盏同煎胶烊取一盏温服之立效
　　大黄丸方　治脾胃不和内有虫滞大便秘难
　　大黄　赤芍药【三两】　厚朴【姜汁炙二两】　枳殻【两半】　大麻仁【别研如膏五合】
　　共四味为末与麻仁同研匀錬蜜和杵丸如梧桐子大每服十丸至十五丸食前温水下以通利为度
　　滑石散方　治大便不通腹胀气急妨闷
　　滑石【细研二两分二贴】　手足指甲【剪患人自身者烧为灰研分二贴】
　　取滑石末一贴以水一盏半煎至八分去滓调爪甲灰一贴空心服至辰再服
　　葵酥汤方　治大肠闭涩大便不通
　　冬葵子【二合】　牛酥【二两如无猪脂代】
　　将葵子筛分四贴每贴以水一盏煎至五分去滓下酥半两再煎二沸食前冷服
　　摩脐方　治大便不通腹胀
　　杏仁【汤浸去皮尖】　葱白【三茎去须叶细切】　盐【一分】
　　三味同研如膏每取如酸枣大计心摩脐上三百转须防即利如利不止以冷水洗手即定
　　治病后津液燥少大便不通肠结方
　　糯米【二合炒灰存性研】　猪胆【一枚取汁】　沙糖【少许】
　　和研如膏内少许入下部立通
　　治卒大便不通或热结或风秘及妇人产后大便不通等方
　　皂荚【切去皮灸令黄熟为末】　白梅肉【五枚】　蜜【少许】
　　将梅肉并蜜拌和皂荚如枣大以绵纸褁引内下部中须防即通
　　郁李仁粥方　治大便不通
　　郁李仁【一两去皮细研分二服用】
　　煮薄粥一碗临熟时下郁李仁煮三两沸倾出空心吃便通再服一分以通利为度
　　治下部窒塞大便不通方
　　乌梅【五枚】
　　内汤中渍輭取肉熟之丸如弹子内下部中即利
　　结隂【便血　详痔门肠风下血】
　　论曰经谓结隂者便血一升再结二升三结三升夫邪在五脏则隂脉不和隂脉不和则血留之结隂之病以隂气内结不得外行血无所禀渗入肠间故便血也地黄煎丸方　治结隂便血
　　生地黄【汁】　小蓟【汁各一升】　沙糖【一两同上二味熬成膏】　地榆　阿胶【炙令燥】　侧栢【各二两】
　　除以上三味外为末入膏中和丸如弹子大每服一丸水一盏煎至六分和滓温服
　　神僊必效丸方　治便血无度
　　阿胶【二两】　当归【焙】　乌贼鱼骨【去甲】　白芍药　刘寄奴【各一两】
　　共为末錬蜜和丸如梧桐子大空心米饮下三十丸加至五十丸
　　龙骨饼子方　治脏毒血不止
　　龙骨　乌贼鱼骨【去甲各等分】
　　为末每服一钱匕入鸡清一枚用白麺同和揑作饼子三枚煻火内煨熟细嚼温米饮送下空心食前服
　　石榴散方　治结隂泻血不止
　　酸石榴皮　陈橘皮【汤浸去白】　甘草　干姜【炮】
　　四味等分焙干罗为散每服二钱匕陈米饮调下日三服
　　地榆散方　治结隂泻血
　　地榆　桑耳　甘草　赤芍药【各三两】　艾叶【三两】黄茋【六两】　熟地黄　伏龙肝【各四两】
　　为细散每服二钱匕米饮调下食后临卧服
　　金屑丸方　治便血一切血妄行
　　叶子雌黄【不计多少入在枣内绵繋定蒲煎汤用黒铅一两半镕成汁倾入汤内同煮自早至晚不住添沸汤取出研细以盏盛饭上蒸过】
　　以煮药枣取肉和丸如梧桐子大每服三丸煎黒铅汤下便血甚者三服差矣
　　金虎丸方　治结隂失血
　　黄檗【一两去粗皮用鸡子清涂炙】
　　为末滴水丸菉豆温水下七丸
　　诸淋门
　　卒淋　　泠淋　　熟淋　　气淋　　血淋膏淋　　石淋　　劳淋
　　诸淋统论
　　论曰膀胱者州都之官津液藏焉气化则能出矣位处下焦与肾表里分别清浊主出而不纳若腑脏气虚寒热不调使气不化而水道不宣故为淋閟之病矣　诸淋之证大体缘肾脏气虚膀胱有热唯冷淋为异善治此者当熟察之
　　卒淋
　　论曰卒淋者縁下焦有热传入膀胱其卒然小腹急痛小便淋涩痛故谓之卒淋葢下焦在脐下当膀胱上口主分别清浊主出而不纳以传道也今热在下焦故其病如此
　　瞿麦汤方　治卒淋通利小肠
　　瞿麦【半两】　木通　赤茯苓　陈橘皮【各一两去白】　滑石【碎一两半】　冬葵子【妙一合】　甘草【炙】　桑根白皮【各半两】
　　共八味筛每服三钱入葱白二寸同煎温服
　　茅根饮方　治卒淋结涩不通利
　　茅根　木通【各三两】　石苇【拭去毛】　黄芩　冬葵子当归　芍药　滑石【碎各二两】　乱发【鸡子大二握烧灰】
　　共九味筛每服三钱水煎温服不拘时
　　黄蓍饮方　治膀胱虚热小便卒暴淋涩
　　黄蓍　人参　白茯苓　旱莲草　滑石【研各一两】桑白皮　黄芩　枳殻【麸炒】　芒硝
　　共九味筛每服三钱水煎温服
　　黒金散方　治卒淋不通
　　好细墨【烧一两】
　　一味为散每服一钱温酒调下不拘时候
　　茯芩汤方　治小便卒淋涩
　　赤茯苓【三两】　滑石　石韦【去毛】　瞿麦穗　蒲黄【各二两】　榆白皮【二两】　冬葵子【二合】
　　共七味筛每服五钱水煎温服食前
　　冷淋
　　论曰肾与膀胱为表里下通于胞宣行水道肾藏虚弱冷气客于下焦邪正交争满于胞内水道不宣故其状先寒颤然后便溺成淋谓之冷淋也
　　菝葜饮方　治冷淋寒颤涩痛
　　菝葜　土根　黄蓍　地骨皮　五味子【各二两】人参　牡蛎【煆各一两半】　石膏【四两】
　　共八味筛每服五钱水煎温服
　　黄蓍丸方　治肾虚膀胱冷淋不利
　　黄蓍【剉】　黄连　土根【各二两半】　参【三两】　菝葜鹿茸【去毛酥炙各二两】　牡蛎【一两】　桑螵蛸　人参　五味子【各一两半】
　　右十一味罗为末錬蜜丸如梧桐子大每服二十丸盐汤下不拘时
　　兎丝石脂散　治冷淋
　　兎丝子【酒浸别研】　白石脂　牡蛎【煆研各二两】　桂心土根【各一两】
　　右五味研为散每服二钱煮麦粥饮调下空心食前服
　　兎丝子散方　治冷淋小便多或不禁
　　兎丝子【酒浸一宿别捣一两】　蒲黄　黄连【一两】　硝石【半两】肉苁蓉【酒浸一两】　鸡膍胵黄皮【炙一两半】　五味子【一两半】
　　共七味罗为散每空腹温酒调下三钱服日二
　　热淋
　　论曰三焦者水谷之道路也三焦壅盛移热于膀胱流传胞内热气并结故水道不通利而成淋也其状溲便赤涩或如血汁故谓之热淋
　　滑石散方　治热淋小便赤涩疼痛
　　滑石【研三两】　括蒌根【三两】　石韦【炙去毛半两】
　　三味罗为散每服一钱煎小麦汤调下不拘时
　　车前子散方　治热淋结涩不通
　　车前子【炒】　牛膝【各一两】　桑根白皮【三两】　蒲黄【一两】
　　共四味罗为散每服二钱煎葱汤调下不拘时
　　四汁饮方　治热淋小便赤涩疼痛
　　蒲萄【自然汁】　蜜　生藕【自然汁】　生地黄【自然汁各五合】
　　四味和匀每服七分一盏银石器内慢火煎沸温服不拘时
　　瞿麦汤方　治心经壅热小便淋涩赤痛
　　瞿麦穗【三分】　茅根　冬子【各半两】　葵子　木通【一分】　黄苓【六钱】　竹叶【一把】　滑石【研一分为末分作三贴】
　　共八味除滑石外筛分作三剂每贴用水三盏煎去滓入滑石末一贴搅匀分温二服食前
　　气淋
　　论曰肾虚则不能制小便膀胱挟热则水道涩肾虚膀胱热则胞内气胀小腹坚满因至淋涩之疾也其出少喜数尿有余沥亦曰气癃诊其脉少隂脉数者则为气淋
　　木通汤方　治气淋结涩不通
　　木通【一分】　木香【半两生用】　细辛【一分】　草豆防【三枚】　人参【半两】　赤茯苓【三分】　桃仁【去皮央双仁半两】　肉豆防【二枚去殻】
　　共八味筛每服三钱水煎温服不拘时
　　桑白皮汤方　治气淋结涩溲便不利
　　桑白皮【一两半】　茅根【二两半】　木通　干百合【各二两】
　　四味筛每服三钱水煎温服不拘时
　　海金沙散方　治气淋结涩不快
　　海金沙【别研二两】　滑石【研】　甘草　山栀子仁【各一两】
　　四味将甘草栀子仁为散入余药再研匀每服一钱茶清调下不拘时
　　通神散方　治气淋结涩不通
　　粟米【一合】　故笔头【二枚烧灰】　马兰花【七朶烧灰】
　　三味为散温酒调下二钱如不可忍者连服三服
　　贝齿汤方　治因气成淋小便痛或溲血或如豆汁贝齿【研一枚】　冬葵花【研半合】　石膏【一两半】　滑石【一两】
　　右四味防咀如麻豆大每服五钱水煎再入猪肪脂少许再同煎数沸空腹温服
　　血淋
　　论曰心主血气通小肠与膀胱俱行水道下焦受热则气不宣通故溲便癃闭而成淋也热甚则搏于血脉血得热则流行入于胞中与溲便俱下故为血淋也白茅根汤方　治血淋小便出血疼痛
　　白茅根　芍药　木通　车前子【各三两】　滑石【碎】黄苓【各一两半】　乱髪【烧灰半两】　冬葵子【微炒半两】
　　共八味嚋筛每服三钱水煎温服日三
　　鸡蘓汤方　治血淋
　　鸡蘓【一两半】　石膏【碎】　淡竹叶【切】　木通　甘草【生】　滑石　小蓟根【各一两】　生地黄【半斤】
　　共八味筛每服六钱水煎空心服
　　鸡蘓饮方　治血淋不絶
　　鸡蘓苗　竹叶【各二两】　滑石　木通【各五两】　小蓟根【一两】　生地黄【六两】
　　共六味防咀如麻豆大每服五钱水煎温服不拘时以利为度
　　治血淋方
　　车前子叶【生捣汁三合】　生地黄【汁三合】
　　二味相和煎三沸食前服
　　膏淋
　　论曰膀胱为渗泄之腑肾气均平则溲便清肾既虚不能制其肥液故与俱出色若脂膏故谓之膏淋又曰肉淋
　　磁石丸方　治膏淋小便肥如膏
　　磁石【火煆醋淬三七徧】　肉苁蓉【酒浸切熔】　泽泻　滑石【各一两】
　　共四味为末錬蜜丸如梧桐子大每服三十丸温酒下不拘时
　　沉香丸方　治膏淋
　　沉香　肉苁蓉【酒浸】　黄蓍　瞿麦穗　滑石　磁石【火煆醋淬三七徧各一两】
　　右六味罗为散末錬蜜丸如梧桐子大每服三十丸温酒下不拘时
　　滑石汤方　治膏淋小便肥浊
　　滑石　白茯苓　白术　木通　熟干地黄　赤芍药　五味子【各一两】
　　共七味筛每服三钱水煎温服不拘时
　　石淋
　　论曰淋者淋病而有沙石从小便道出也盖由肾气虚损则饮液停聚不得宜通膀胱客热则水道涩痛胞内壅积故令结成沙石随小便而下其大者留碍水道之间痛引小腹令人闷絶也
　　人参散方　治沙石淋
　　人参　木通　青盐【研】　海金沙【别研各一分】　莎草根【炒去毛半两】
　　右五味除海金沙青盐外罗为散合研匀每服二钱空心米饮下
　　海金沙散方　治沙石淋涩疼痛不可忍
　　海金沙　滑石　石膏　木通　井泉石【碎】　甘草【炙】
　　右六味等分研为散煎灯心汤调下二钱不拘【时候】
　　菝葜散方　治沙石淋重者取出根本
　　菝葜【二两】
　　一味为散每服一钱米饮调下服毕用地椒煎汤浴连腰浸洗
　　独圣散方　治沙石淋
　　黄蜀葵花【炒一两】
　　一味研为散每服一钱食前米饮调下
　　木通汤方　治沙石淋
　　木通　滑石【碎各一两】　冬葵子【二两】
　　三味筛每服五钱水煎温服
　　鼈甲散方　治沙石淋
　　鼈甲【去裙襴烧灰存性】
　　一味罗为散每服三钱空心温酒调下
　　茅根汤方　治沙石淋
　　茅根【细切一斤】　葛花【为末一两】　露蜂房【为末二两】
　　三味分作三服每服以水三盏煎温服
　　劳淋
　　论曰人因劳伤肾经肾虚膀胱有热气不传化小便淋沥水道涩痛劳倦即发故谓之劳淋小腹引痛者是其也
　　地黄汤方　治劳淋结涩不通
　　熟地黄　人参　石韦【各一两】　滑石【三分】　桂心车前子　甘遂【炒】　王不留行　冬葵子【炒】　木通【各半两】
　　共十味筛每服三钱水煎温服不拘时
　　兎丝子丸方　治肾劳虚损溲便不利淋沥不已兎丝子【酒浸别捣】　人参　黄蓍【剉】　滑石　木通【剉】芍药　车前子【各一两】　黄芩【三分】　冬葵子【一合炒】
　　右九味为细末錬蜜丸如梧桐子大每服二十丸食前温酒或盐汤下日二
　　石韦散方　治劳淋日夜数起小便不利引隂中痛石韦【去毛】　滑石　瞿麦穗　王不留行　冬葵子【各等分】
　　右五味为细散每服二钱食前葱白汤调下
　　九虫门
　　九虫　　蚘虫　　寸白虫　　蛲虫　　五脏虫　　　三虫
　　九虫统论
　　论曰虫与人俱生而藏于幽隐其为害也盖本于正气弱既食生冷复感风邪所以种种变化以至蕃滋初若不足畏而其甚可以杀人善摄生者薄滋味节嗜欲蚤去三尸防患于未然彼九虫亦将销铄于防防之中惟未进此道而攘蘖则蠧无使滋蔓葢有药存焉九虫
　　论曰九虫一名伏虫长四分二名蚘虫长一尺三名白虫长一寸四名肉虫状如烂杏五名肺虫状如蚕六名胃虫状如虾蟇七名弱虫状如瓣八名赤虫状如生肉九名蛲虫状如菜子至微细者是九虫皆依乎肠胃之间若腑脏气实则不能为害及其虚也发动变化侵食气血寝成诸病不可不察也
　　鸡子丸方　治九虫
　　鸡子【去殻二枚】　好漆【滤过四两】　蜡【三两】　粳米粉【半斤】
　　四味先取漆蜡入铜铛中用慢火煎搅令得所次入粳米粉又搅令匀煎令凝可丸即取铛中置生黄土堆上才稍温即下鸡子又搅令得所再置火上煎令可丸如小豆大宿勿食空腹煎粟米饮下二十丸小儿五丸
　　石榴枝汤方　治九虫动作腹中刺痛口吐清水面色黒黄及虫心痛者
　　东引石榴枝【三两】　木香　陈橘皮【汤浸去白】　吴茱茰【汤洗焙炒各一两半】　大黄【煨】　芍药【各二两】　薏苡仁【二两半】
　　共七味防咀如麻豆大每五钱水煎温服空心
　　南粉散方　治腹中诸虫令人腹痛多食泥土及泄者
　　南粉【二钱细研】
　　五更初用生油调下至食时虫出尽
　　蚘虫
　　论曰蚘即九虫叙所谓长虫者今此析而治之葢较之他虫害人之为多观其发作冷气脐腹撮痛变为呕逆以至心中痛甚如锥刺昔人谓蚘厥贯心能杀人则所以治之不可缓也
　　柴胡汤方　治虫心痛
　　柴胡【一两半】　当归　食茱茰【各一两】　芍药【一两半】防榔【三枚】　郁李仁【洗去皮三分】　厚朴【涂姜汁炙熟一两】
　　右七味筛每服三钱水煎食前温服日三
　　桑根白皮汤方　治蚘虫心痛
　　桑根白皮【三两】　酸石榴皮【干者一两】　白芜荑【炒】　防榔【炮】　厚朴【涂姜汁灸各半两】
　　右五味筛每服三钱入生姜一块同煎空心服至晩再服
　　萆薢散方　治蚘虫发作
　　萆薢【炒】　白芜荑【炒】　狗脊【去毛剉各一分】
　　三味为散每服二钱温酒调下欲服药先隔宿吃牛肉干脯一片次日空心服药虫下即差
　　薏苡根汤方　治蚘虫
　　薏苡根【一握去土】
　　一味筛水煎分温二服空心先吃饧少许然后温服
　　防榔煎方　治蚘虫
　　防榔【炮剉五枚】　酸石榴根皮【入土五寸东引者去土细剉一斤】
　　二味先将防榔筛与石榴根各均分作三度用每度用水二升半煎至一升绞去滓入粟米一合煮如粥平旦空心顿吃利下虫即效
　　蚕蛹汁方　治蚘虫
　　蚕蛹
　　取缲丝蚕蛹四合烂研生布绞取汁空心顿饮之非缲丝时即须依时収取蚕蛹暴干罗为末用时以意斟酌多少和粥饮服之
　　寸白虫
　　论曰寸白虫乃九虫之一种状如绢边葫芦子因脏气虚风寒湿冷伏于肠胃又好食生脍干肉等所以变化滋多难于蠲治説者谓食牛肉饮白酒所致特一端尔亦未必皆縁此
　　香附丸方　治葫芦虫
　　木香【为末一分】　附子【生去皮脐为末】　硫黄【研各半两】
　　三味先将蜜陀僧末半两入醋熬成膏然后入三味药末一处和丸如小豆大每服十五丸温酒下食前服
　　防榔散方　治寸白虫
　　石榴根　陈橘皮【去白】　桑根白皮【各一两】
　　三味细剉分作三服每服水一盏半煎取一盏去滓五更初调防榔末二钱至欲明不泻至晩又一服如虫母未下再服或泻不止吃冷粥止之
　　食榧实散方　治寸白虫
　　生榧实【四十九枚去皮】
　　右一味于每清旦空腹食七枚七日后食尽其虫即化成水矣
　　干脯汤方　治寸白虫
　　干脯【一片如手大】　石榴根【东引者一握】
　　右二味并细剉以水四升浸一宿明日平旦煎至一升去滓分三服空腹先嚼干脯一片即服药如人行十里又一服每服药后以手按患人腹上药力易行其虫自下凡服药取月一日至五日已前虫头向上服良
　　黒铅散方　治寸白虫累取不尽久令人面黄心中如饥
　　黒铅沙子【画家银涂是也】
　　一味研极细每服二三钱五更初肉汁调顿服至平明取下虫立差
　　玊粉散方　治寸白虫
　　定粉【一两】
　　右一味研极细每服二钱用生麻油调于五更初顿服至晩虫下
　　蛲虫
　　论曰蛲虫甚微细若不足虑者然其生化众多攻心刺痛时吐清水在胃中侵蚀不已日加羸瘦甚则成痔瘘疥癣痈疽诸癞害人若此絶其本根勿使能殖则毒而治之所不可忽
　　桃皮汤方　治蛲虫蚘虫及痔蚀下部生疮
　　桃木皮【干者去粗皮】　槐子【微炒各一两半】　艾叶【半两】
　　三味筛每服三钱入枣一枚同煎空心食前夜卧各一服
　　艾汁方　治蛲虫攻心如刺吐清水
　　生艾叶【取嫩心切二升】
　　一味绞取汁两盏许宿不食平旦先嚼干脯少许后顿饮汁不能尽即两日服
　　槐皮丸方　治蛲虫在胃人渐加羸弱
　　槐皮【干者】　桃仁【去皮尖双仁生用】　栋实【去核生用各半两】
　　三味罗为末錬猪膏丸如人指大以绵裹导下部中
　　治蛲虫咬人下部痒方
　　水银【一两】
　　一味用蒸枣膏和丸如人指大绵裹临卧内下部中一宿内药时常留绵带子在外
　　熬漆丸方　治蛲虫在胃令人渐羸
　　好漆　醇酒　白蜜【各半斤】
　　三味于铜器中和匀微火熬令可丸丸如鸡头大每服一丸宿勿食空腹温酒下虫未下再服
　　五臓虫
　　论曰五脏虫者缘脏真衰弱热薫蒸而成之传所谓肉腐出虫鱼枯生蠧理固如此其名状之异见于九虫叙可辨而察也
　　雷丸丸方　治心脏劳热伤心有长虫名曰蛊长一尺贯心为病
　　雷丸【灰火炮过】　陈橘皮【汤浸去白】　桃仁【去双仁皮尖麸炒各一两一分】贯众【大者去须半两】　狼牙【连苗净一两半】　白芜荑　青葙子【炒】　干漆【炒令烟出各一两】　乱髪【如鸡子大一两烧灰】
　　共九味除乱髪烧灰外八味罗为末然后与乱发灰同研令匀錬蜜和更于铁臼内涂酥杵令匀熟丸如梧桐子大每服空心温酒下十五丸至晩再服米饮亦得
　　麦门冬丸方　治肺劳热生虫其形如蚕令人欬气喘或谓忧膈气膈恚膈寒膈热膈皆从劳气所生名曰膏肓病鍼灸不至
　　麦门冬【去心十两】　蜀椒【去目及闭口者炒出汗一两】　人参【一两一分】逺志【去心】　附子【去皮脐】　细辛【各一两半】　甘草【炙一两半】干姜【炮一两】　桂心　百部【焙】　白术　黄蓍【剉细各一两一分】　杏仁【去皮尖双仁焙干炒令黄半两】
　　右十三味罗为末錬蜜和更于铁臼内涂酥杵令匀熟丸如酸枣子大含化稍稍咽津
　　桑根白皮酒方　治肺劳热生虫在肺为病
　　桑根白皮【东引者取一升】　狼牙【其连苗处净刷去土三两】　吴茱茰根皮【束引者净刷去土五升】
　　右三味细剉用酒七升煮至二升去滓分作三服每日空腹一服
　　茱茰根丸方　治肝劳生长虫为病恐畏不安眼中赤东引行吴茱茰根【去土三两】　蜡【三两】　鸡子【五枚去殻取黄用】粳米【一盏】
　　右四味除蜡并鸡子外各罗为末先以铜锅内煎蜡镕即下茱茰末米粉鸡子黄煎令煎可丸即丸如小豆大早晨煎粟米饮下五十丸小儿服二十丸虫出即差
　　前胡汤方　治脾劳有白虫长一寸在脾为病令人好呕胸中欬欬即呕而不出
　　前胡　白术　赤茯苓　枳殻【去瓤麸炒】　旋复花【去叶炒】　细辛　常山　松萝【各一两半】　杏仁【去皮尖双仁炒】龙胆【去苗各一两】
　　右十味筛每服五钱竹叶十片净洗细切同煎去滓空心温服吐之即差若腹中热满入芒硝半钱栀子仁一两黄芩一两半苦参一两
　　茱茰根浸酒方　治脾劳劳热有白虫在脾中为病令人好呕
　　吴茱茰根【东引者一尺】　麻子【入升净防】　陈橘皮【去白炒二两】
　　右三味先碎橘皮麻子如泥然后拌茱茰根用酒一斗浸一宿慢火上微煎绞去滓分作五服每服空心温服虫即下欲合药时忌言合杀虫药
　　贯众散方　治肾劳热四肢肿急有蛲虫如菜中虫生于肾中
　　贯众【大者三枚去须】　干漆【炒令烟出二两】　吴茱茰【水洗七徧焙干一两半】　白芜荑【炒】　槐白皮【一两干者】　杏仁【去皮尖双仁炒黄半两】　胡粉【炒令黄色一两】
　　右七味除别研粉外罗为散更与胡粉同研令细每服二钱空腹用井华水调服日晚再服
　　三虫
　　论曰三虫亦九虫之数曰蚘曰赤曰蛲是也其发动诸病较之他种为甚蚘虫又曰长虫长一尺动则吐清水心痛贯心则死赤虫状长似生肉动则肠鸣蛲虫至细微形如莱虫居肠间多则为痔极则为癞或生诸痈疽癣瘘瘑疥而其变甚多三虫为患如此古人必析而治之意亦深矣
　　鼈甲丸方　治三虫发痛面目黄不下食
　　鼈甲【去裙襕醋炙黄二两】　白术【一两半】　陈橘皮【去白一两】　木香　狗脊【去毛各一两半】　防榔【四两】　吴茱茰【水浸二宿每日三次换水洗去诞干炒一两】
　　右七味罗为细末錬蜜和为剂置臼内入酥杵令匀熟丸如梧桐子大每日空腹煎青橘皮汤下三十丸晩食前再服
　　天门冬煎方　治三虫定肺气去寒热养肌肤益气力利水便及诸暴中偏风湿痹强骨髓
　　天门冬【去心生用十斤】　白蜜【七两】
　　二味先取天冬细切烂如泥用酒一斗和绞取汁并蜜搅令匀铜器中重汤上煎仍用竹箆搅如饧每服如弹丸大空腹温汤服之或用生地黄汁一盏同煎更妙
　　乱髪灰散方　治三虫
　　乱髪【净洗如鸡子大烧灰】　丹砂【研如麫飞过一两】
　　二味同研极细每服一钱醋调空腹服之
　　雚芦散方　治三虫神效
　　雚芦【微炙二两】
　　一味罗为细散每服二钱隔宿勿食于清旦用羊肉浓汁调服之虫自下
　　防榔汤方　治三虫
　　防榔【三枚灰火煨过】
　　一味筛用水三盏煎至一盏半去滓分三服空腹日午近夜各一服其虫尽下或葱白盐豉同煮饮之亦佳
　　诸尸门
　　诸尸　　遁尸　　飞尸　　尸注
　　诸注门
　　诸注　　风注　　走注　　鬼注　　气注卒魇不寤　　中恶　　卒死　　尸厥
　　鬼魅　　鬼击
　　诸尸统论
　　论曰人身中有三尸诸虫与人俱生常忌血而恶能善与鬼神通每接引外邪与人为害谓之尸病其状沈沈黙黙不的知所苦而无处不恶或心腹痛胀或磥块踊起或挛引腰脊或精神错杂变状不一有飞尸者有伏尸者复有遁尸沈尸风尸之异久不已停注留滞及死又注易傍人则为尸注之病矣
　　诸尸
　　诸尸病因不一其最重者惟五尸若得之疾速如飞走状者名飞尸停遁不消者为遁尸沉痼在人脏腑者为沉尸冲风则发者为风尸隐伏积年不除者为伏尸唯此五尸之气变态多端各各不同大率皆令人沉沉黙黙痛无常处五尸之外复有尸气虽各有证然其为病大同小异而已亦可通一法治之
　　雄黄丸方　治五尸瘕积及中恶心痛蛊注鬼气雄黄　丹砂　矾石　牡丹皮　巴豆【去皮心麸炒研去油】附子　藜芦【炙去芦头各一两】
　　共七味为末錬蜜丸如小豆大每服二丸米饮下食前服
　　雄黄丸方【又方】治辛中飞尸遁尸沉尸风尸腹痛胀急不得气息上冲心胸及攻两肩或磥块踊起或挛引脊腰
　　雄黄【研】　大蒜【各一两】
　　二味烂捣丸如弹子大每服一丸热酒化下须防末差更服尸疹者常宜预収此药
　　恶气散方　治五尸鬼注百毒
　　桂心　干姜
　　二味罗为散每服三钱炒盐一钱温水同调下
　　蒺藜子丸方　治中五尸腹急痛不喘息上冲心胸及攻两胁或磥块踊起挛缩引腰脊
　　蒺藜【炒去角二两】
　　一味为末錬蜜丸如小豆大每服二十丸食后水下
　　遁尸
　　论曰遁尸谓尸伏埋染注连滞在于胸腹肓膜之间寻常如无病若因喜怒不节饮食伤动其隐之疾发则心腹胀痛连及胠胁气喘促急不得安卧者是其证也木香汤方　治初得遁尸鬼注心腹中刺痛不可忍木香【三分】　鬼箭羽【一两】　桔梗【一两】　丁香【三分】陈橘皮【去白炒一两】　紫蘓【茎叶微炒一两】　当归【一两】　白防榔【火煨十四枚】　桃仁【汤浸去皮尖双仁炒黄色十四枚】
　　右九味筛每服五钱水煎温服日二服不计时
　　蒸熨方　治遁尸飞尸及风毒肿流入头面四肢
　　芥子【蒸熟焙一斤】
　　一味为末以铅丹二两拌之分作两处用陈布袋盛之更换蒸熟以熨痛处
　　飞尸
　　论曰飞尸者其状令人心腹刺痛气息喘急胀满上冲心胸是也此病忽然而至疾如飞走故谓之飞尸走马散方　治飞尸入腹胀满刺痛气息喘急
　　巴豆【二枚去皮心】　杏仁【二枚去皮尖】
　　二味以绵纒椎令极细投热汤二合指取白汁分三服饮之食顷当下老小量加之
　　雄黄散方　治一切飞尸鬼注身痛如刺
　　雄黄　甘草【炙】　黄苓【各半两】　栀子　芍药【各一两】
　　共五味为散每服以温酒调下二钱再服不拘时
　　尸注
　　论曰尸注者尸病注易于人也多因哭泣感染尸气流注身体令人寒热淋沥沉沉黙黙不的知所苦而无处不恶或腹痛胀满喘急不得息上冲心胸傍攻两胁或磥块踊起或挛引腰脊或举身沉重精神不爽每更节令愈加烦滞不治者死死则注易傍人故名尸注
　　虎掌丸方　治尸注寒热往来不思饮食心腹刺痛虎掌　丹砂【炒各半两】　白茯苓　龙齿【各一两】　蓬莪茂【煨剉】　当归【各三分】
　　右六味为末用酒煮阿魏麫糊丸如梧桐子大每服二十丸姜乌梅汤下
　　神效蜜陀僧散方　治临尸哭泣尸气入腹沉滞脏腑有时发动取劳积
　　蜜陀僧【半斤煆醋汁淘研控干取六两】　诃梨勒【不去核生用一两】　京三棱【煨捣末二两】
　　三味合研令匀每服二钱用煮麫浓汤下当晚不食卧一服余时切饼汤服三夜次夜当下恶物不下第三夜加生牵牛子末一钱同调下
　　杏仁丸方　治尸注
　　杏仁【去皮尖双仁炒】　乱髪灰【各一分】
　　二味研匀和丸如小豆大每服五丸猪膏酒调下
　　诸注统论
　　论曰诸注者邪气所注也皆因精神衰弱经络空虚伤于风寒暑湿饮食劳倦或感生死之气或挟鬼物之精初为中恶客忤卒死诸尸之类虽或暂差必有邪气伏于经脉流传腑脏深入骨髓经久不已皆成注病变状多端时发时差令人昏闷无不病处若因风寒暑湿之邪所注者则为风寒注凉注冷注温注之病若因饮食劳倦之邪所注者则为食注饮注酒注水注之病若因生死之气而为其邪所注者则为防注哭注转注之病若因挟鬼物之精而为邪所注者则为鬼注邪注尸注殃注之病犯土禁为注者为土注产后得注者为产注虚劳所成注为劳注邪气外浸为泄注凡此诸注以受病之因为名也邪注于肺则为气注邪注于劳则为血注久注不已伤损骨髓则为骨注凡此诸注以病之所在为名也又有石注者言其牢强如石走注者言其游走无常凡此诸注以病之形变为名也名类虽多各有形证合而言之皆注病也治注病者欲辨是非但覆纸于痛处烧髪令焦投于纸上若变粘纸者注气引之也不粘者非注也审知其因随证治之无专门者诊脉浮大者可治细而数者难治
　　诸注
　　论曰诸注者邪气停而为病也盖由经络空虚伤于风寒暑湿或因饮食劳倦或因大病后气虚邪气流注或感死气或犯鬼邪皆至是疾其状变易不同各随其本而治之也
　　赤芍药丸方　治五尸注
　　赤芍药【一两】　吴茱茰【汤浸焙干炒】　丹砂【研】　乌头【去皮脐】　蜀椒【去目并闭口者炒出汗各半两】　干姜【三分】　桂心【一两】
　　共七味罗为末錬蜜丸如小豆大每服十丸空心温酒下日三
　　风注
　　论曰风注者由体虚风邪之气客于荣衞邪气行游连滞停汪故名风注其状皮肉掣振痛无常处一年之后则有头髪堕落颈项掣痛骨拉解鸣目疼鼻酸牙蚛之证又十二风所注不同温风所注头痛欲解髪汗风所注头痛体热骨节两强柔风所注游肿在腹或在手脚水风所注噉食服卧汗出九风所注脑转肉裂目系痛恶闻人声絶风所注暴倒仆口有白沬颠风所注披髪狂走遇物撃破狂风所注呌呼骂詈独语谈笑竒风所注口噤面防四肢不随纠风所注体生疮睂毛堕落蚝风所注痹如蚝螫疮或痒或痛罩风所注举身战动或鼻塞其状虽异其为邪气停注则一也
　　安息香丸方　治一切风注痛
　　安息香【研】　乳香【研各一两】　白胶香【研】　地龙【去土炒研为末各半两】　胡桃仁【研二枚】　没药【研一分】　桃仁【去皮尖双仁研七枚】
　　共七味同研匀为细末酒煎为丸如弹子大每服一丸温酒化下
　　羗活汤方　治风注心腹刺痛上攻胸背
　　羗活【三分】　大豆【炒一合】　桑根白皮【一两半】　陈橘皮【去白三分】　　芎防【一两】　大腹【并子焙三分】
　　右六味筛每服三钱水煎温服良久再服
　　走注
　　论曰走注者风邪客于卫气也风善行而数变卫气之行慓疾滑利邪正相搏则淫溢皮肤去来击痛逰走无常枳殻丸方　治走注疼痛如锥刺皮肤风气心腹四肢疼痛枳殻【去瓤麸炒】　厚朴【姜汁炙各一两】　犀角【半两】　桑根白皮【一两】　防榔【二两煨】　柴胡【一两半】　半夏【汤浸焙干为末姜汁和作饼暴干】　大黄【醋拌炒各一两】
　　共八味为末錬蜜丸如小豆大空心酒下二十丸
　　鬼注
　　论曰鬼注者忽因鬼邪之气排击当时即病心腹刺痛闷絶倒仆如中恶状余热不歇停积弥久有时发动连滞不已乃至于死死则注易傍人故谓之鬼注
　　玉壶丸方　治鬼注风冷饮食不消心腹胀满攻刺心痛大便不通【治万病详千金方外台秘要】
　　雄黄【研】　丹砂【研】　礜石【煆】　附子【去皮脐】　藜芦巴豆【去皮心炒研去油各一两】
　　右六味为末錬蜜和丸如小豆大每服二丸米饮下取快利为度小儿以意减之
　　八毒丸方　治鬼注中恶心痛积癖蛊注鬼气
　　雄黄【研】　珍珠【研】　矾石【煆】　牡丹皮　巴豆【去皮心炒去油各一两】　附子【去皮脐三两】　藜芦【二两】　蜈蚣【去头足炙一枚】
　　共八味研为末錬蜜丸如小豆大每服米饮下二丸得吐为效
　　太极鳗鲡鱼煎方　治鬼注传尸五劳七伤
　　鳗鲡鱼【寸切洗净三斤】　附子【一两去皮脐】　柴胡【三分】　芎防贝母【去心】　鼈甲【去裙襕醋炙】　当归【切焙】　知母　荆芥穗【各一两】　芜荑仁【一分】　木香【三分】　秦芁　青蒿子【小便浸一宿】　黄蓍　木通【各一两】
　　共十五味除鳗鱼外罗为末分作三贴每贴以鳗鱼一觔清酒三斤于银器内煮烂去滓入药末一贴重煎如稀饧以净器盛空心温酒下一钱服了夜用被盖出汗加至一匙
　　气注
　　论曰气注者邪气传注蕴伏于肺也肺主气而通行表里若为注气所传则其病随气游冲撃掣痛上喘奔急饮食不下是为气注之
　　厚朴丸方　治一切气注大肠结涩背刺痛气注四肢及食物不消奔豚气逆
　　厚朴【姜汁炙一两】　桂心　大黄【醋炒各二两】　桃仁【浸去皮尖双仁炒三两】
　　四味为末研匀錬蜜为丸如小豆大每服三十丸米饮下食后临卧服微利即效一方加附子一两【去皮脐】
　　桃仁饮方　治注气肩刺痛不移
　　桃仁【去皮尖双仁炒】　酸枣仁【炒】　人参　赤茯芥　桂心　丁香　甘草【炙】
　　共七味等分筛每服五钱水煎临卧顿服
　　木香散方　治卒注气
　　木香　当归　白术　桂心　白茯苓【各一两】
　　共五味罗为散每服二钱沸汤防服不拘时日二
　　卒魇不寤
　　论曰其寤者魂交其觉也形开老弱数惊恐心气妄乱精神慴郁志有揺动则有鬼邪之气乘虚而来入于寝寤使人魂魄飞荡去离形体故魇不得寤也久不寤以致死必须得人助唤并以方术治之乃苏若在灯光前魇者是魂魄本由明出唤之无忌若夜暗防魇者忌火照火照则神魂不复入乃至于死又人魇须逺呼不得近而急唤恐神魂或致飞荡也
　　小定心汤方　治形体虚羸心气怯弱多魇善亡茯神【一两】　甘草【炙】　芍药　干姜　逺志　人参桂心【各二两】
　　右七味剉如麻豆大每服五钱枣二枚同煎温服日三
　　又方
　　右方以芦管吹两耳并其人头髪二七茎作绳内鼻孔中割雄鸡冠取血以管吹喉咽中大良
　　治卒魇方
　　右方以盐灌之多少在意
　　又方
　　右方以雄黄如枣核繋在腋下令人终身不魇
　　治卒魇不寤方
　　右方用伏龙肝末或末雄黄或末桂心以芦管吹入两鼻孔中
　　治卒魇死方
　　右方以井底泥涂死人目令人垂头就井呼姓名即活此法灵异莫测
　　又方
　　右方勿以火照俱痛齿其足后跟及足大指爪甲即活齧其踵不觉者宜用矾石散方见卒死门
　　中恶
　　论曰志弱心虚精神失守忤犯邪恶令人心腹暴痛闷乱如死无所觉知故曰中恶又曰卒忤盖隂阳否隔气道厥逆上下不通阳气散乱故令人不知也气还则生不还则死久不已则变注
　　麝香散方　治卒中恶心腹刺痛去恶气
　　麝香【一分】　犀角屑　木香【各半两】
　　三味研为末散搅匀每服二钱空心熟水调下日再未止更服
　　又方
　　韭根【一握切】　乌梅【十四枚】　吴茱茰【汤浸焙干炒二两半】
　　三味以净水五升煮以病人栉内其中三沸栉浮者生沉者死煮取三升时饮之
　　治中恶气欲絶不省方
　　右方以皂角生为细末内鼻孔中一方用细辛等分取屑如胡豆大吹两鼻
　　治中恶气欲絶方
　　右方取新牛粪绞汁若无新者即以干者汁服
　　卒死
　　论曰卒死者縁人有三虚一谓乘年之衰二谓逢月之空三谓失时之和贼风鬼邪之气乘虚而入故令隂气偏竭于内阳气阻隔于外二气壅闭不得升防厥气上行而暴絶也气还则复生不还则死内经曰出入废则神机化防升防息则气立孤危盖谓是也
　　扁散治卒死方
　　湿牛马粪绞取汁灌入口中令入喉若口噤者干开灌之不可灌者扣折一齿下之若无新马粪以水或人屎和干者绞取用之
　　又方
　　半夏末如大豆许吹鼻中
　　治卒死而壮热者方
　　白矾【半斤】
　　煮令消渍脚令没踝
　　治卒死而目闭者方
　　骑牛临其面捣薤汁灌耳中又末皂荚吹鼻
　　尸厥
　　论曰内经谓邪客于手足少隂太隂足阳明之络五络俱竭令人身脉皆动而形无知其状若尸故曰尸厥盖五络皆防于耳中苟为邪所客则其气逆厥上下暴隔五络闭结而不通故俱竭而令人状若尸仆焉治法宜当先刺其足中指爪甲上各一痏后刺大指内侧端如韮叶后刺手心至少隂鋭骨之端各一痏立已不已以竹管吹两耳使气脉疎通内助五络然后以药石治之治尸厥脉动而无气气闭不通故忽然如死方
　　右方以菖蒲末吹入两鼻中又以桂末着舌下
　　治尸厥方
　　鬄左角髪方寸烧灰以醇酒一杯饮之不能饮者灌之立已
　　鬼魅
　　论曰心者精之合神之舍也心气不足精神衰弱邪气乘虚而感则为鬼魅其状令善怒不常情思如醉或狂言惊怖向壁悲啼梦寐多魇与鬼交通病乍寒乍热腹满短气不能食诊其脉人迎气口乍大乍小乃鬼魅所持之侯也
　　治妖魅病人不言鬼方
　　鹿角【镑屑】
　　一味罗为细散每服一钱且言则差
　　治鬼迷不寤方
　　雄黄【研如粉】
　　一味吹入病人两鼻中差
　　辟诸邪祟附着及小儿惊哭恐悸方
　　安息香
　　一味取一皂子大焚令烟起邪自去
　　鬼撃
　　论曰精足则神王精耗则神衰精神耗衰血气虚弱则邪气易袭故尔邂逅鬼邪相遇则为鬼撃之病其得之无渐卒着人如矛防所伤令人胸脇腹满急痛不可按抑或即吐血或下血轻者获免重者或至不救治宜符禁之法兼辟邪安正之剂
　　升麻散方
　　升麻　独活　桂心【各半两】
　　三味为散每服一钱温酒调下
　　治鬼排撃方
　　熟艾【鸡子大三枚】
　　一味以水五盏煎取二盏去滓顿服之
　　又方
　　以浓酒吹灌鼻中
　　又方
　　以盐一两水三盏和搅饮之并以冷水潠之须防得吐即差
　　治卒中鬼撃方
　　鸡冠血
　　一味口中令下咽仍破鸡以搨心下冷即弃于道傍得乌鸡尤佳







　　圣济总録纂要卷十五
<子部,医家类,圣济总录纂要>
　　钦定四库全书
　　圣济总録纂要卷十六
　　休宁程林纂
　　脏腑虚实门
　　肝胀　肝气逆面青多怒
　　肝胀
　　论曰肝胀之状千金谓胁下满而痛引少腹盖厥隂之经起于大指抵少腹挟胃贯膈布脇肋脉经曰肝病者必两脇下痛引少腹是也夫肝受邪则令气血不通故脇下胀满引少腹而痛也
　　桂苓汤　肝受邪气两脇下痛牵引少腹胸脇胀满桂心　赤茯　栢仁　防风　细辛　犀角【三分】鼈甲【一两】　白术　枳殻　独活　桔梗【五钱】　甘草【一分】
　　枣水煎三钱空心温服以知为度
　　三补散　治肝受邪气客于肝经攻胀两脇满闷引少腹痛四肢厥逆拘急
　　赤茯苓【七两】　桂心　蜀漆　石菖蒲【二两】　柴胡紫石英　山茱茰　丹砂【一两】　赤芍【三分】
　　共末酒下二钱
　　山茱茰汤　治肝受邪气两脇胀满筋脉拘急痛引少腹
　　山茰　川芎　山药　木　川归　五味　黄茋　白术　生地【一分】　独活　枣仁【二钱】
　　大枣水煎五钱空心温服
　　肝气逆面青多怒
　　论曰肝在色为青在志为怒故其气逆则面青多怒盖本脏气逆于内干之则多怒而面青也
　　防风汤　治肝气壅逆肢体沉重面色青时欲嗔怒甚则恍惚狂言心神不守
　　防风　半夏　秦芁　麻黄　独活【二两】　川归逺志　人参　白芍　防己　甘草　片苓　升麻【一两】　石膏【五钱】
　　姜枣水煎五钱去渣入麝末少许热服
　　秦芃散　治肝气逆面青多怒身难屈伸头目运秦芃　人参　附子　白术　川椒　桔梗　干姜　天冬　川归【一两】　山茰　防风　白芷　前胡　麻黄【去根节】　五味　甘草【五钱】　乌头　细辛【三分】
　　共末酒下一钱日二
　　胆腑门
　　胆虚　胆实　胆虚不得眠　胆热多睡　胆瘅口苦
　　胆虚
　　论曰足少阳胆经不足者胆虚也虚则生寒寒则其病恐畏不能独卧口苦善太息呕胆汁心下淡淡如人将捕之状嗌中介介数唾头痿躄足指不能揺坐不能起僵仆目视则胆气虚虚则精神不守其气上溢循其所在而生病也
　　中正汤　治胆气虚寒不足常多恐惧头痿厥心下淡淡四肢不利僵仆目黄
　　茯神　羗活　黄茋　懐熟地　酸枣仁【一两】　栢子仁【炒研】　防风　甘菊【三分】　人参　白芍药　川归【酒洗】　炙甘草【五钱】
　　水煎三钱空心温服以差为度
　　人参汤　治胆气虚寒不足精神不守眼目昏奔气在胸眠卧多恐不安
　　人参　桂心【一两】　白茯　枣仁　知母　石膏【两半】甘草【八钱】
　　姜水煎五钱空心温服日二
　　胆实
　　论曰胆实则为有余有余则生热故其症苦腹中气满饮食不下咽干心脇痛不能转侧足外反热是为阳厥及头疼目鋭眦痛缺盆中肿痛脇下肿马刀侠瘿皆谓胆气实足少阳壅滞故也
　　半夏东流水汤　治胆脏气实生热腹中气满饮食不下口燥咽干头重恶寒脇肋胀痛
　　半夏【姜汗炙两半】　枣仁　生地【二两】　片苓　赤茯逺志【一两】
　　用东流水二钟煎五钱入秫米生姜温服
　　泻热汤　治胆实热精神不安
　　龙骨　枣仁　片芩　竹茹　升麻　茯神　伏龙肝　甘草
　　水煎三钱温服日二
　　胆虚不得眠
　　论曰胆虚不得眠者胆为中正之官足少阳其经也其经不足复受风邪则胆寒故虚烦而眠卧不安也千里流水汤　治胆寒虚烦不得眠
　　半夏　麦冬【三两】　白茯【四两】　人参　片芩　逺志萆薢　桂心　甘草　酸枣仁【炒二　集騐外台两　　有生姜无逺志】
　　以千里水五大钟入秫米半合煎沸千遍澄清钟半入药五钱姜半分再沸空心温服
　　五味子汤　治胆气虚冷头痛心中惊悸眠卧不安常如人捕之状精神不守
　　五味子　白茯　人参　逺志　川芎　熟地枣仁【微炒】　麦冬【一分】　桑寄生【五钱】
　　大枣水煎三钱服
　　枣仁丸　治胆气虚热不眠
　　枣仁　地榆【一两】　丹砂　人参　白茯　石菖蒲【五钱】
　　共末蜜丸小豆大空心米饮下二三十丸
　　山药丸　治胆气虚冷精神不守眠卧不宁头痛目常懐恐畏不能独处
　　懐山药　酸枣仁　茯神　栢子仁　山茱茰【三分】
　　共末蜜丸小豆大空心酒下三十丸米饮亦可
　　人参散　治胆虚眠卧不安多惊悸
　　人参　白茯【一两】　丹砂【飞过】　茯神【五钱】
　　共末米饮下一钱或用蜜丸梧子大饮下亦可
　　乳香散　治胆风不得眠精神恍惚
　　乳香【炙去油研】　马头脑骨【烧灰研一两】　酸枣仁【微炒二两】
　　共末空心酒下二钱以差为度
　　胆热多睡
　　论曰胆热多睡者盖胆腑清净决断乃所自出今肝胆但实荣卫壅塞则清浄者浊而扰矣故精神不守而多睡也神既昏愦是以常寝卧
　　半夏汤　治胆热精神不守昏困多睡
　　半夏【姜汁炒三两】　懐生地【五两】　赤茯　逺志【二两】　枣仁【生用两半】　黄苓【一两】
　　长流水三钟煎秫米半合取汁入药五钱温服
　　黄连汤　治胆热口苦神昏多睡
　　川连　片芩　赤茯　麦冬　升麻【一分】
　　水煎三钱温服
　　枣仁汤　治胆风毒气虚实不和昏困多眠
　　枣仁【生用研一两】　腊茶【姜汁涂炙微焦二两】
　　水煎二钱温服
　　胆瘅
　　论曰经谓有病口苦名曰胆瘅夫胆为中正之官清净之腑十一脏之所取决咽为之使若数谋虑不决则胆虚气上溢而口为之苦胆主藏不泻今数谋不断则清净者浊而扰矣故气上溢而其症为口苦也经所谓是动则病口苦以气为是动也
　　麦冬汤　治胆气虚逆口中常苦烦躁引饮
　　麦冬　片芩　大黄【炒】　地骨皮　炙甘草　羚羊角【镑】　升麻　茯神【一两】
　　水煎三钱入竹茹半分温服
　　黄连丸　治胆气热口苦
　　胡黄连【一两】　青羊角　蛇黄【炙研如粉五钱】　熊胆　青黛【真者研一分】
　　共末用黄牛胆汁和丸或羯羊胆亦可丸如菉豆大食后淡竹叶煎汤放温下七丸至十丸
　　心脏门
　　心中寒　心健忘　善笑
　　心中寒
　　论曰心中寒者心痛彻背背痛彻心如蛊注之状盖心为阳藏中寒则寒必甚其心背彻痛则寒邪乃藏深矣赤石脂丸　治心中寒心痛彻背背痛彻心
　　赤石脂【两半】　人参　细辛【一两】　桂心　乌头【三分】黒干姜【二两】　川椒【炒五钱】
　　共末入蜜丸梧子大饮下十丸日二未効渐加丸数
　　吴茱茰丸　治心中寒心背彻痛
　　吴茱茰【汤洗醋炒一升】　桂心　川归【二两】
　　共末入蜜杵丸梧子大酒下三四十丸临卧再下
　　心健忘
　　论曰健忘之病本于心虚若血气衰少精神昏愦故心志动乱而多忘盖心者君主之官神明出焉苟为怵思虑所伤或忧愁过损惊惧失志皆致是疾故曰忧愁思虑则伤心心伤则善忘
　　安神定志人参汤　治心善忘小便赤涩多梦亡人或梦水泽中惊恐惕惕目视不欲闻人声音食不知味
　　人参　甘草【二两】　半夏　龙骨【三两】　麦冬　石膏懐熟地【四两】　逺志【用甘草水浸过四两】
　　水煎五钱入大枣小麦去渣入阿胶末一钱糖少许再沸温服日二
　　延龄煑散　治心脏气虚健忘服之安神养气聪明不忘
　　茯神　人参　益智仁　懐熟地　藿香叶桑寄生　沉香　防风　炙甘草【一两】
　　共末空心米饮下二钱日二
　　白石英汤　治心气虚健忘精神不足失志善忘隂痿语多惊稍思虑即小便白浊
　　白石英　人参　川芎　白术　藿香叶　紫石英　石斛　石菖蒲　续断【一两】　炙甘草　细辛【五钱】
　　水煎三钱服
　　檀香丸　治心虚常忪悸恐惧多忘
　　白檀香　桂心　白茯苓　甘草【三两】　石菖蒲苏合油【酒化】　天竺黄　犀角　懐生地【一两】　人参麦门冬　逺志【两半】
　　共末用苏合油入蜜杵丸芡实大食后含化一丸饮下
　　乌犀角丸　治心虚忧愁过度惊悸善忘精神恍惚言语无度心中烦闷服之安魂定魄
　　乌犀角　麦冬　逺志　羚羊角　郁李仁　铁粉【飞过】　丹砂【飞一分】　人参　茯神　龙齿【五钱】　氷片【一钱另研】
　　共末入蜜拌丸芡实大金箔为衣酒嚼一丸饮下小儿半丸
　　善笑
　　论曰内经谓神有余则笑不休盖心藏神在声音为笑在志为喜今心气实则神有余神有余则阳气发越此所以有善笑之症
　　草龙胆丸　治心经实热惊悸喜笑
　　草龙胆　白薇　茯神　山枝仁　大黄【微炒二两】麦门冬【三两】　羚羊角　参【二两半】　人参　炙甘草【两半】
　　共末入蜜杵丸梧子大空心大枣汤下二三十丸【日二】
　　丹砂丸　治心气有余精神恍惚自语自笑举止不常
　　丹砂【飞过】　乳香【炙去油】　酸枣仁【生用一两】
　　共末酒糊丸如梧桐子大水下十丸
　　龙齿丸　治心神狂越多喜善笑如邪祟
　　龙齿　逺志　人参　生地　山药　防风　地骨皮　五味　白茯　麦冬　天冬　车前子【一两炒】
　　共末入蜜杵丸梧子大用竹叶汤下二三十丸日二
　　丹砂酒　治心神不定登髙临险言语不避亲疏时时自笑髙声呌呼举止无常大便秘小便赤解衣露体不能安防
　　丹砂【飞过五钱】　麝香【研二钱】
　　同研匀入白酒二升重汤慢煨随患人平日酒量令醉患人睡着急厚衣被盖之令汗出病愈若病人不能多饮药只用其半时时饮之良
　　小肠腑门
　　小肠虚　小肠实
　　小肠虚
　　论曰小肠者受盛之官心之腑也乃手太阳之经其气虚则为不足故左手寸口人迎以前脉阳虚者小肠虚也虚则生寒是故有颅际头角徧痛耳聋不聪惊跳小便频数之症治宜补之
　　牡蛎丸　治小肠虚寒小便数小便下久面有膜如乳膏状
　　牡蛎【童便淬】　石斛　川芎　益智仁　萆薢　石硫黄【另研】　龙骨　五味子　牛膝　狗脊　山茰肉　巴防天　续断【一两】
　　共末入蜜杵丸梧子大盐汤下四十丸便止即已
　　益智仁丸　治小肠虚寒小便后有余隂痿
　　益智仁　川芎　木　巴防天　川萆薢　川续断　牛膝　狗脊【五钱】　附子【一枚】
　　共末蜜丸梧子大盐汤下四十丸日二
　　断弓散　治小肠气虚寒撮痛并女人血刺心痛
　　五灵脂　蒲黄【新者一两】
　　先用好米醋一合入药二钱熬成膏以水一钟煎七分热呷　又名失笑散
　　蘹香子丸　治小肠虚冷少腹气痛
　　蘹香子　桂心【一两】　木香　附子　荜沉茄　赤石脂【三分】　川归【酒洗】　川椒【炒五钱】
　　共末入蜜丸梧子大酒下二十丸
　　小肠实
　　论曰小肠者受盛之官心之腑也手太阳之经其脉盛则为有余故左手寸口人迎以前脉阳实者小肠实也夫实则生热是故有身热来去口疮心烦身重汗不出并小便不利之症治宜泻之
　　麦冬汤　治小肠实热脉气盛实小便赤涩下血麦冬　知母　片芩　木通　升麻　蒲黄【一分】大黄【炒三分】
　　水煎三钱温服日二以差为度
　　瞿麦穗汤　治小肠实热小便黄赤结涩不通
　　瞿麦穗　猪苓　川连　防己　乌犀角　车前子【炒一两】　炙甘草【五钱】　木通【一两】
　　水煎三钱温服日二
　　脾脏门
　　脾瘅　谷劳
　　脾瘅
　　论曰有病口甘者此五气之溢也名曰脾瘅夫食入于隂长气于阳肥甘太过令内热而中满则阳气盛矣故单阳名为瘅其症口甘久而弗治转为消渴以热气上溢故也
　　兰草汤　治脾瘅口甘中满
　　兰草【切一两】
　　水三钟煎令减半分三服早中晩用以差为度
　　麦冬汤　治脾瘅发口甘烦渴
　　麦门冬　石膏【三两】　白芍药　片苓【两半】　乌犀角【一两】　枝子【五枚碎】
　　水煎五钱去滓入朴硝五分再二三沸温服日二
　　石膏汤　治心脾实热口甘烦渴引饮无度
　　石膏【四两】　人参　知母　白芍　紫苑　茯神赤石脂　白术　山枝【两半】　竹　生地汁
　　水煎五钱去渣入竹少许生地汁一合再二三沸温服若宣利加芒硝一两去白芍药
　　麦冬生地汁煎　治脾瘅内热口甘烦渴引饮
　　生麦冬汁　懐生地汁　生白蜜【半斤】　括楼根【二两】犀角【生者】　淡竹叶　知母【盐酒炒】　地骨皮　萎防绵黄茋　升麻【一两】　炙甘草【五钱】　凝水石【淬研】　石膏【研二两】
　　除二汁蜜用井华水七升煑十一味取三升滤去滓入汁蜜同慢煎如稀饧入瓷瓶内重汤顿稠成煎收贮每用一二匙含化温汤送下日二夜一
　　谷劳
　　论曰胃受水谷其气虚弱不能传化则令人怠惰嗜卧肢体烦重腹满善饥而不能食食已则发谷气不行使然也故谓之谷劳
　　沉香汤　治谷劳体重食已便卧使气消食化
　　沉香　白术【土炒】　紫朴【姜炒一两】　人参　白茯苓半夏【姜汁炒】　木香　草豆蔲　甘草【三分】　陈皮【去白炒三分】　黒干姜【一分】
　　生姜大枣水煎三钱温服日二
　　木香汤　治谷劳身重少力多困
　　木香　陈皮　人参　甘草　陈麯【三分】　紫朴蓬莪茂　大麦糵【炒一两】　枣肉【五十枚】
　　水煎三钱温服日二
　　白豆蔲丸　治谷劳身重食已困倦少力食已即眠白豆蔲【两半】　枳殻【去白炒半斤】　桂心　陈皮【去白炒】诃黎勒【煨取皮】　川归【一两酒浸】
　　共末蒸大枣肉和末杵丸梧子大用淡姜汤空心下二三十丸临卧再服酒下亦可
　　胃腑门
　　食亦　胃反　哕　噫醋　胃寒肠热　胃热肠寒
　　食亦
　　论曰内经云大肠移热于胃善食而瘦亦谓之食亦胃移热于胆亦曰食亦夫胃为水谷之海所以化气味而为荣衞者也胃气和则食有节气血盛而肤革充盈若乃胃受邪热消烁谷气不能变精血故善食而瘦也病名食亦言虽能食亦若饥也胃移热于胆亦曰食亦以胆为阳木热气乘之则烁土而消谷也
　　参苓丸　治胃中结热消谷善食不生肌肉
　　人参　赤茯　菖蒲　逺志　牛膝　地骨皮【二两】
　　共末蜜丸梧子大饮下二十丸日二
　　甘露饮　治胃热善食不生肌
　　生地　熟地　天冬　麦冬　片芩　石斛　枇杷叶　甘草　枳殻　茵陈蒿【一两】
　　水煎三钱服
　　胃反
　　论曰脾与胃合主腐熟水谷今脾胃气虚水谷不化与停饮相撃胃中虚胀其气逆上食久反出故名胃反其朝食暮吐暮食朝吐寒热时作心下痞结状如覆杯人参汤　治胃反食下便吐
　　人参　泽泻　甘草　大黄【炒】　桂心【二两】　赤茯【四两】　竹茹【三两】　陈皮　干姜【一两】
　　水煎五钱服日二
　　铅丹丸　治胃反呕吐哕逆
　　黒铅【四两化汁入纸灰以栁木椎研成粉罗过二两】
　　米醋二升熬成膏入蒸饼少许熟丸如赤小豆大姜汤下十丸饮亦可
　　木香汤　胃反不纳饮食开胃和气
　　木香【一分】　糯米【一撮】　胡椒【二十一粒】
　　同炒米熟研末分五服水煎服
　　田季散　久患翻胃及小儿惊吐诸吐
　　硫黄【五钱】　水银【一钱五分】　同研黒煤色　生姜【四两取汁】酒一钟和药
　　每服三钱空心服之以衣被盖覆自足指汗出迤逦徧身汗彻即差　常有人病反胃经三年不差消瘦殆尽用药一服汗出如胶腥秽不可近当日更不复吐遂差又小儿诸吐量大小与药一字至三四字冷水下吐立定此散极浮难调须先滴少水以指缓缓研杀稍増汤调和若倾入汤酒尽浮泛不可服又乌头煑散吴茱茰散皆治反胃惟田季散有隂阳理胜于二方今载于后但性差热更量脏腑寒温用之
　　吴茱茰散　胃气虚冷不能饮食食即吐酸水
　　吴茱茰【汤洗七次炒】　干姜【炮制二两】
　　共末空心热酒下三钱
　　吴茱茰丸　治年深膈气翻胃早食晩吐生存不化膈上常有痰涎时时呕血胸中多酸水吐清水无时夜吐至晓日渐消瘦羸弱腹中痛楚痰逆时复冷滑又即秘结等疾吴茱茰【汤洗炒三分】　半夏【一两生姜四两取汁入水煑烂细研成膏】　当归【酒洗】　人参　胡椒　甘草【五钱半生用半纸裹六七重醋浸煨干又】
　　【浸又煨七次】　　白矾【烧枯五钱】
　　共末膏丸梧子大桑桞枝煎汤下七丸日三服忌食诸毒发物惟可食油煎猪胰脾软饭
　　茯苓饮　治胃反吐逆发渴饮水
　　赤茯【二两】　白术　甘草　桂心【五钱】　泽泻　干姜【炒一两】
　　水煎五钱空心服日二
　　通膈汤　治胃反不下食
　　裩布【取对隂户者洗去醎水焙干烧灰】　白术【一两】　大黄【炒五钱】防榔　丁香　诃梨勒　木香　半夏【三分】
　　姜水煎三钱服
　　哕
　　论曰人食于口而聚于胃脾胃散精气以养四旁脏腑气和乃能埤助于中若脾胃气虚不能传化水谷之精与新谷相干脾胃气逆痞满复遇冷折之故令哕逆也人参汤　治哕逆不止
　　白茯　人参　白术　藿香【五钱】　甘草【一分】
　　水煎三钱温服
　　水银膏　治诸般哕逆
　　水银【不结沙子】　硫黄【细研】　太隂精石【各一两研】
　　共和匀研极细用米醋五升文武火熬成膏磁盒收贮旋丸梧子大艾汤下七丸
　　枇杷叶汤　治哕逆不止饮食不下
　　枇杷叶【去毛炙四两】　陈皮【去白炒五两】　甘草【炙三两】
　　姜枣水煎三钱稍热服
　　三圣散　治哕逆不止
　　丁香【四十九枚】　胡椒【十四粒】　半夏【大者七枚姜汁洗】
　　共末大人姜汤下一字　小儿筯头蘸姜汁药口中立愈至甚不过二服
　　神効方　治胃口冷哕逆不止
　　大枣【一枚去核】　入胡椒七粒湿纸包煨熟出火毒空心细嚼温酒送下以粥投之取効为度
　　噫醋吞酸
　　论曰上焦有留饮脾胃挟宿寒致饮食于膈脘不能传化令人腹满气逆所以噫醋也
　　半夏丸　治上焦冷气噫醋吞酸吐沬呕逆不思饮食
　　半夏【姜汁制二两】　丁香【五钱】　干姜【炒一分】
　　共末姜汁糊丸梧子大空心木盐汤下十五丸
　　藿香半夏丸　治胸膈有痰脾胃积冷噫醋吞酸不思食
　　藿香【一分】　半夏【五两姜汁浸】　丁香【五钱】
　　共末糊丸梧子大姜汤下十五丸
　　丁香煑散　治噫醋吞酸不欲饮食
　　丁香　干姜【五钱】　人参　白术　白芷　赤茯桔梗【炒】　半夏　甘草　桂心【一两】　防榔　髙良姜　肉豆蔲【一分】
　　共末姜枣水煎三钱服
　　丁香丸　治食饮不化噫气吞酸
　　丁香　人参　五味　半夏【五钱】　甘草　琥珀干姜【一分】　桂心　枳殻　裩布　诃勒皮【三分】
　　共末蜜丸梧子大空心姜橘汤下二十丸
　　胃寒肠热
　　论曰病有腹胀而泄者为胃寒肠热胃受寒则气収不行而为胀满肠客热则水谷不聚而为泄注病本浊寒之气在上清热之气在下故为腹胀而且泄也
　　诃梨勒汤　治胃寒肠热腹胀满闷泄泻不止
　　诃勒皮【两半】　青皮　大黄【炒】　陈皮　紫朴【姜汁炒】髙良姜【炮】　枳殻【炒五钱】　防风　甘草【一分】　干姜【一两】
　　姜枣水煎三钱服
　　当归黄连汤　治胃寒肠热腹胀泄利
　　当归　川连【二两】　木香　紫朴【姜汁炒】　诃梨勒吴茱茰【洗炒】　赤茯【一两】
　　共末蜜丸梧子大饮下三十丸日二
　　紫朴丸　治胃寒肠热腹胀泄利
　　紫朴【姜汁炒两半】　附子　龙骨　川连　白石脂诃梨勒　吴茱茰【洗炒】干姜【一两】
　　共末醋浸炊饼丸梧子大空心吴茱茰汤下三十丸米饮亦可
　　妙应丸　治胃寒肠热腹胀泄利
　　乌头【炮去皮脐五钱】　枝子　干姜【一分】
　　共末姜取自然汁和丸梧子大空心酒下七丸日二
　　胃热肠寒
　　论曰肠胃相通疾病相连人因饮食不节寒温失宜致肠胃受邪有冷有热病症俱见者则善饥小腹痛胀为胃热肠寒之病胃热则消谷故善饥肠寒则血凝脉急故小腹痛又寒则气聚故痛而且胀
　　地黄汤　治胃热肠寒食已小腹痛胀
　　熟地　人参　白茯苓　地骨皮　甘草　枇杷叶【去毛炙】　麦冬　石斛　黄茋【炙二两】
　　水煎三钱空心服
　　调中汤　同
　　人参　白茯【十两】　甘草【炙】　紫河车【炙二两】
　　水煎三钱空心服
　　麦冬汤　同
　　麦冬　炙甘草【二两】　白术　羗活　白茯苓　旋复花　人参　升麻　桑白皮　白芍药　参当归【酒洗浸】　柴胡【一两】　胡黄连【一分】　木香【五钱】　熟地【两半】
　　共捣粗末姜枣水煎三钱入甘草一寸空心服日二肺脏门
　　肺消　　膈消　　肺痿　　肺痿咽燥肺痿小便数　　　肺廱　　肺廱喘急胠满
　　肺消
　　论曰内经谓心移寒于肺故为肺消肺消者饮一溲二病不治夫病必有传而传则有顺有逆传其所生者顺顺则易治传其所胜者逆逆则难治縁心经受邪传之于肺是为逆症葢以寒邪随心火内烁金精肺脏既已销铄气无所持故症饮少而溲多也当其始病之时治宜去其寒邪使不乘心火而移害于肺至于肺已既消则又当补其肺气平其心火邪无所容而病自愈黄茋汤　治肺消饮少溲多
　　黄茋【三两蜜炙】　人参　五味子　麦冬　贝母【去心】桑白皮【东引者炙】　枸杞子【酒浸】　懐熟地【两半】
　　水煎五钱空心温服日二
　　兎丝子散　治肺消饮少溲多
　　兎丝子【酒洗浄用白酒浸一宿煑捣烂焙干研一两】　鸡膍胵黄皮【不见水炙两半】　蒲黄【纸隔微炒】　五味子【炒】　川连【去须芦水洗两半】肉苁蓉【酒洗去甲焙干一两】　硝石【五钱】
　　共末酒下三钱日二
　　黄茋汤同
　　黄茋【蜜微炙】　土根【二两半】　菝葜　地骨皮　五味子　人参　石膏【研】　牡蛎【童便淬一两】
　　水煎五钱服日二
　　膈消
　　论曰心移热于肺传为膈消夫心肺二脏皆居膈上心火既炽移炽于金二脏俱热薫蒸膈间而血气消铄也心主血肺主气俱受邪热宜不息而消故久则引饮为消渴之疾
　　麦冬饮　治膈消胸中烦满津液燥少短气多渴麦冬【二两】　人参　生地　五味　甘草　葛根括楼　知母　茯神【一两】
　　水煎五钱入淡竹叶十片温服日二
　　除热地黄煎　治膈消烦渴
　　生地汁　生括楼汁【二升】　牛乳【三升】　白蜜【半斤】　川连【一斤为末】
　　合煎减半入末収成膏热汤化下二大匙日三
　　知母汤　治膈消心胸烦渴咽燥
　　知母　子芩　白茯　生姜【焙】　泽泻【二两】　小麦【八合】　大枣肉【十五枚】　甘草【二两】
　　水煎五钱入淡竹叶十五片温服日二
　　肺痿
　　论曰内经谓热在上焦因欬为肺痿其病之所得或因汁出或因呕吐或因消渴或小便利数或因便难数被快药下利重亡津液故得之诊其寸口脉数而虚其人胸烦多唾唇燥小便难或数欬不得欬欬则出干沫胸中隐隐痛者是也
　　地黄汤　治虚寒肺痿喘急
　　懐熟地　川芎【五两】　人参　桂心【三两】　桑白皮【炒二升】　大麻仁【一升炒研如脂】
　　水煎五钱去滓入麻仁脂少许再数沸温服日二
　　旋复花汤　治肺痿咳嗽吐稠黏虚瘦喘急盗汗旋复花　甘草　牡蛎【醋淬一两】　生地汁　生姜汁【二合】　紫苑　桔梗【炒】　萎防【五钱】
　　水煎五钱去滓入二汁少许沸服日二
　　紫苑汤　治肺痿咳嗽涕吐稠黏小便不利
　　紫苑　天冬　桔梗【五钱】　白茯　知母【一两】　百合【二两】　生地汁
　　水煎五钱去滓入生地汁半合沸服要利加朴硝末少许此疾利多为肺与大肠合故秘涩者少
　　鹿髓煎　治伤中气脉絶筋急肺痿咳嗽
　　鹿髓【半斤】　白蜜　真酥【二两】　杏仁【去皮尖三两】　桃仁【去皮尖三两炒研用酒一升滤汁】　生地汁【五合】
　　先将二仁汁地汁煎减半下鹿髓酥蜜搅匀慢煎如不拘早晩频服一匙如无鹿髓以牛髓代之
　　肺痿咽燥
　　论曰热在上焦因咳为肺痿其脉则寸口数其症则咳而口中有浊唾涎沫甚者咽中干燥盖以邪热薫肺使然或因快药下利重亡津液所致
　　天冬丸治肺痿咽干烦燥痰壅咳嗽小便涩赤眠卧不安咳吐涎沫咽喉肿痛
　　天冬　人参【二两】　杏仁　甘草【一两】　贝母　阿胶桑白皮　五味子【五钱】
　　共末蜜丸梧子大临卧人参汤下十丸含化亦可
　　生姜甘草汤　治肺痿咳吐涎沫不止咽燥而渴生姜【五两】　甘草【四两】　人参【三两】　大枣【十五枚】
　　水煎六钱温服日二
　　天冬煎　治肺痿咳嗽吐涎沫咽燥渴
　　生天冬汁　醇白酒　饴糖【一斤】　紫苑【四两为末】
　　将酒汁重汤煎沸下苑末搅匀入饴糖可丸即丸如杏仁大津液含化一丸日三
　　生地煎　治肺痿喘嗽涕吐稠黏咽膈不利
　　懐生地　杏仁【去皮尖炒研三两】　生姜【二两与生地同研取汁】参【生一斤】　天冬【去心半斤】　麦冬【去心一斤二味用生者】　牛旁子【生用四两与参二冬苏子同用水捣取汁】　苏子【炒二两】
　　同和匀慢火煎令稠入炼过蜜五两真酥二两搅匀入磁礶内放饭甑蒸少时収贮频化一匙
　　肺痿小便数
　　论曰内经云脏真髙于肺又曰真气夺则虚今肺中冷则肺中真气不足而其人上虚矣虚则无以制下故上为肺痿下为小便数以致吐涎沫而欲咳不能咳者皆其症也治宜以温药和之
　　白茯苓汤　治肺痿小便数甚者吐涎沫欲咳不能白茯苓　附子　桂心　白芍【三两炒】　川椒【炒四十粒】肉苁蓉【两半】　补骨脂　黄茋【一两】
　　水煎三钱空心温服日二
　　甘草干姜汤　治肺痿小便数咳吐涎沫
　　炙甘草【四两】　黒干姜【二两】
　　用水煎三钱空心温服日二以差为度
　　五味子汤　治肺痿小便数
　　五味子　欵冬花　人参　桂心【二两】　麦门冬桑白皮【炙三两】
　　生姜大枣水煎六钱空心温服日二
　　龙骨汤　治肺痿小便数渐觉气弱
　　白龙骨　肉苁蓉　黄茋【蜜炙一两】　附子　白薇牡蛎【醋淬三分】　炙甘草【五钱】
　　生姜大枣水煎三钱温服日二
　　肺痈
　　论曰肺痈之病脉数而实盖以风中于衞呼气不入热过于荣吸而不出风热凝蓄结为痈其症恶寒口干胸中隐隐痛咳而胸满时出腥唾者是也宜速治之久则吐脓如米粥始萌可救脓成难治
　　苇叶汤　治肺痈
　　苇叶【细切二升】　桃仁【去皮尖炒五十枚研】　蒌仁　薏苡仁【半升】
　　用水一斗将苇叶取汁五升入药煑二升去滓分三服当吐如脓差
　　甜葶丸　治肺痈
　　甜葶【纸炒研】　杏仁【去皮尖一两炒研膏】　贝母【炒五钱研】　皂荚【肥大不蛀者二两】
　　先将皂荚椎碎入无灰酒半升内熟按滤去滓慢煎成膏将三味共末入膏和丸梧子大温水下二十丸如肺气喘急浓煎桑白皮汤下
　　防己丸　治肺痈咳久不差
　　防己　杏仁【去皮尖炒研】　川贝母　炙甘草【二两】　甜葶【纸炒研四两】
　　共末糊丸梧子大水下三十丸日二
　　地黄汤　治肺痈
　　生地汁【一斤】　人参　附子　白石英【醋淬三次】　川归甘草【炙一两】　白豆【小者二十粒】　白丝毛鸡【一只男人用雌者女人用雄者治如食法】
　　用水一斗五升先煑鸡取汁七升去鸡入地汁再沸下诸药慢火煎三升滤去滓每服一钟日三夜二
　　桔梗汤　治肺痈吐脓如粳米粥
　　桔梗【炒三两】　炙甘草【一两】
　　水煎六钱空心温服须防吐脓数合再服
　　薏苡仁汤　治肺痈咳
　　薏苡仁【一升】　苦酒【三升】
　　用酒煑薏仁至一升温顿服吐出脓血騐
　　桔梗白术汤　治肺痈吐脓经时不差
　　桔梗【炒三升】　白术　懐生地　薏苡仁　炙甘草败酱【二两】　桑白皮【一升】　川归【一两】　大豆【四升】
　　用水一斗五升煑豆取汁七升内清大酒三升合诸药煮之去滓取三升每服一钟日三夜一
　　肺痈喘急胠满
　　论曰内经谓肺之痈喘而两胠满盖肺主气而合于息其脉别支者从肺系横出腋下故邪气蕴积于肺则上为喘急下连两胠满治宜泻其肺脏之邪毒病斯愈矣葶大枣泻肺汤　治肺痈喘急不得安卧
　　葶【甜者五两纸炒研取末五钱】　大枣【去核十枚】
　　用水三大钟煮枣取汁入葶末五钱一二沸温服日止一服
　　平肝汤　治肺痈气急喘逆咳胠满
　　黄茋　陈皮　杏仁【一两】　沉香【五钱】　人参　紫苑紫苏【二两】
　　水煎五钱温服日二
　　夜合汤　治肺痈咳喘体有微热烦满胸前皮甲错者
　　夜合白皮【一两炙即合欢皮肺痈之妙药】
　　水三钟半分二服日服之以差为度
　　大肠腑门
　　肠垢　虙瘕
　　肠垢
　　论曰内经谓大肠有热便肠垢巢元方云肠垢者肠间津汁垢腻也盖传化之腑热气积而为痢痢久不已肠间虚滑津垢乃出是邪热气实真脏气虚故有此症附子丸　治肠垢因久痢肠滑下垢不止羸困
　　附子【去皮脐炮】　桂心　赤石脂　黒干姜【二两】
　　共末入蜜杵丸梧子大空心米饮下二三十丸临卧再下
　　虙瘕
　　论曰内经谓小肠移热于大肠为虙瘕夫小肠者乃受盛之官化物出焉大肠者乃传导之官变化出焉二者皆以传化为事今也小肠受热移于大肠则隂气虚而津液耗不能滑利故糟粕内结沉伏而为瘕聚肠间菀结大便秘涩是也
　　防榔丸　治大小肠胃受热气不宣通瘕聚沉伏肠间菀结腹脇胀满大便秘涩
　　防榔　大黄　枳殻【炒二两】　桃仁【去皮尖炒】　大麻仁【炒】　青皮【炒】　木香【一两】
　　共末温水下一钱日二以知为度
　　秦芁汤　治大肠虙瘕秘涩躁闷
　　秦艽【两半】　防风　枳殻　防榔　桂心　独活牵牛【生捣一两】　朴硝【研】
　　水煎三钱去滓入硝末五分再沸服日二
　　肾脏门
　　肾虚　肾实　肾胀　解防　瘖俳　肾虚阳痿　肾虚多唾　骨虚实　髓虚实
　　肾虚
　　论曰肾主水受五脏六腑之精而藏之若肾气虚弱则足少隂之经不利故其症腰背痠疼小便滑利脐腹痛耳鸣四肢逆冷骨枯髓寒足胫力劣不能久立故曰诊左手尺中神门以后隂脉虚者为少隂经病令心闷下重足肿不可按盖足少隂肾之经也
　　兔丝子丸　治肾经虚惫目耳鸣四肢无力
　　兎丝子【制五两】石莲肉【二两】白茯【二两】山药【炒二两分一半作糊】
　　用山药糊丸桐子大毎服五十丸空心温酒盐汤任下
　　磁石丸　治肾经虚惫四肢无力体面少色恶风寒手足冷骨节痛耳内蝉鸣
　　磁石【醋淬七次研】　附子　桂心　补骨脂　肉苁蓉【一两】　巴防天【去心】　续断　人参　白茯苓　柴胡黄茋　山药　紫朴【姜汁炒】　木香　牛膝【酒浸】　逺志【甘草水浸】　川椒【炒一两】　羊肾【一对去筋膜盐水煮】　桃仁【去皮尖炒】
　　共末入蜜杵丸梧子大空心酒下二三十丸日二
　　鹿茸丸　治男子肾脏虚损腰脚弱气不足体烦倦面色黒小便数
　　鹿茸【一对酒浸去毛炙】　附子　牛膝　人参　木香巴防天　天雄　肉苁蓉【酒浸去甲】　五味子　川椒羗活　桑螵蛸　兎丝子　葫芦巴　红豆蔲山药　沉香　肉豆蔲　楮实子　懐熟地　白蒺藜　桂心　白茯　没药【各一两】
　　共末入蜜杵丸梧子大酒下二十丸日二
　　羊肾丸　治肾虚攻注四肢烦热多汗肢节痛耳鸣羊肾【一对去筋膜】　杏仁【去皮尖妙】　川椒　川归　麻黄【去根节】　黄茋【一两】
　　共末用羊肾酒煮烂研酒煮糊丸梧子大酒下二十丸日二
　　羊骨补肾丸　治肾虚寒耳鸣好睡日渐痿弱
　　羊胫骨【酥炙五两】　白术　磁石【醋淬二七次二两】　桂心【三两】黄茋【蜜炙】　白茯苓【乳浸】　干姜【一两】
　　水煎五钱温服日二
　　葫芦巴丸　治肾气虚损阳气痿弱补虚损兴阳气葫芦巴【微炒】　附子　肉苁蓉　巴防【紫者炒】　蘹香子【炒两半】　川牛膝　蛇牀子　桂心　楝实【去皮醋浸】补骨脂【一两】　蓬莪茂【醋浸煨三两】
　　共末入蜜杵丸梧子大姜盐汤下二十丸日二
　　桑螵蛸丸　治肾元虚耳聋胀满腰脊强直小便赤黄桑螵蛸【炒】　山药　沉香　山茰肉　肉苁蓉磁石【醋淬研】　五味子　川归【五钱】　附子【三枚】　石菖蒲　续断【三分】　蘹香子【炒一分】
　　共末蜜丸梧子大酒下二十丸日二
　　沉香饮　治肾气虚小腹急满骨肉干枯隂囊湿痒沉香　木香　羗活　熟地　黄茋　泽泻　桑螵蛸【五钱】　白芍　川归　天雄　续断　磁石【醋淬七次研一分】　荜薢　牛膝　大腹皮【三分】
　　生姜水煎五钱温服日二
　　庆云散　治阳气不足肾元虚精乏不能施化
　　丝子【五两】　天冬【九两】　五味子【六两】　覆盆子【十两】紫石英【二两】　桑寄生　天雄【一两】　白术　石斛【三两】
　　共末酒下二钱　气寒者去桑寄生用细辛二两
　　肾实【肾何能实以肾火实也】
　　论曰足少隂肾经其气实为有余有余则舌燥咽肿上气嗌干咳喘汗出腰背强急体重内热小便黄赤腰脊引痛足胫肿满此由足少隂经气实或为邪湿所加故有是症治宜泻之
　　泻肾大黄汤　治肾元实热小腹防胀腰重不利足下热痛耳聋腰解梦伏水中
　　大黄【蜜水浸】　懐生地　磁石【醋淬七次二两】　参　片芩　泽泻　五加皮　羚羊角　石菖蒲　炙甘草　赤茯苓【一两】
　　水煎三钱入竹叶二七片温服日二
　　羚羊角汤　治肾元实热多怒好忘肢体烦满腰腹急重
　　羚角　升麻　防榔　白芍　杏仁　甘草　泽泻　子芩　木通　赤茯【一两】
　　水煎三钱入竹叶十四片温服日二
　　大泽泻汤　治肾元实热多怒善忘舌燥咽肿喘急耳听不聪四肢满急腰背强直
　　泽泻　子苓　升麻　杏仁【去皮尖】　芒硝【研三两】磁石【醋淬七次四两】　茯神　大青　竹叶【二两】　懐生地【五两】　羚羊角【一两】　柴胡【三两】
　　水煎五钱空心温服日二
　　肾胀
　　论曰肾胀之病腹满引背央央然腰髀痛者是也盖肾主腰脚其经属足少隂与足太阳为表里故肾经所过抵少腹通膀胱挟脊内过髀枢循髀外是动则病髀不可以曲今寒气积于肾经不得宣故气留滞而为胀名曰肾胀
　　温经汤　治肾虚胀寒气不宣利上攻腹内及背腰脊髀痛
　　附子　杜仲【盐酒炒】　牛膝【一两】　补骨脂　川续断黒干姜　桂心【三分】
　　生姜水煎三钱入盐一捻服日二
　　蘹香子散　治肾虚胀气攻腰腹髀痛
　　蘹香子　桂心　石斛　懐熟地　桃仁【去皮尖炒】黒干姜　杜仲【酒炒】　甘草【一两】
　　共末空心酒下二钱日二
　　八味丸　治肾气虚冷气攻腰腹痛
　　附子【去皮脐炮】　桂心　泽泻【二两】　懐熟地【八两】　山药山茰肉【四两】　牡丹皮【不见火】　白茯【三两】
　　共末入蜜杵丸梧子大空心酒下二三十丸盐汤下亦可久服温肾经消胀满
　　解防
　　论曰内经云冬脉太过则令人解防其症脊脉痛而少气不欲言语夫肾为作强之官精为养身之本所以运动形体者也一或受邪则肾实而精不运故有脊脉痛少气不欲言之证其名解防者解有解缓之义防则疑其寒亦疑其热疑于壮又疑于弱有不可必之之词诊其尺脉缓而濇者为解防也
　　利肾汤　治解防脊脉痛而少气不欲言此为肾气有余
　　懐生地　赤茯苓　泽泻【两半】　柴胡　枳殻【去白炒】麦门冬　川牛膝　防榔　子芩【一两】
　　水煎三钱空心温服日二
　　通肾汤　治解防少气不欲言脊脉急痛腰背强直足下热疼小便癃闭心烦咽干
　　懐生地　羚羊角　赤芍　石菖蒲【二两】　猪苓炙甘草　五加皮　泽泻【一两】
　　水煎三钱温服日二
　　瘖俳
　　论曰内经谓内夺而厥则为瘖俳此肾虚也瘖俳之状舌瘖不能言语足废不能为运用葢肾脉挟舌本肾气内夺气厥不至舌本　故不能言语而为瘖肾脉循隂股循防骨内踝入足下肾气不足故足废而为俳名曰瘖俳
　　熟地黄汤　治肾气虚厥语声不出足废不为运用懐熟地　附子　石斛　五味　巴防天　肉苁蓉　山茰肉　桂心　逺志　麦冬【去心】　白茯苓石菖蒲【五钱】
　　生姜大枣水煎三钱温服日二
　　肾虚阳痿
　　论曰肾脏虚损阳气痿弱者盖由嗜欲不节劳伤肾气精血耗竭脏腑空虚血气不能充养故也治宜补虚损兴阳道益精气
　　五味子丸　治肾虚损精神精神衰竭阳道痿弱腰脚无力
　　五味子　兎丝子　鹿茸【去毛炙】　巴防天　杜仲肉苁蓉【一两】
　　共末入蜜杵丸梧子大酒下二三十丸日二
　　磁石丸　治肾气虚损骨髓枯竭小便频数腰背拘急耳鸣面色黒黯阳道痿弱
　　磁石【醋淬二七次二两】　附子【一两】　人参　白术　白茯地骨皮　桂心　五味　熟地　黄茋　牡蛎泽泻【三分】
　　共粗捣每用羊肾一对煮汁入药三钱姜枣煎服日二
　　助阳丸　治肾虚损阳气痿弱无力志意不快小便数附子　人参　鹿茸【去毛炙】　兎丝子　肉苁蓉钟乳粉　黄茋　原蚕蛾【一两】
　　共末入蜜杵丸梧子大酒下二十丸日二
　　肾虚多唾
　　论曰水饮非升降不能传导非阳气不能消铄肾虚多唾者盖缘肾脏不足阳气虚微而又隂寒凝结停滞于胸膈之间不能消铄水饮上溢于齿牙故喜唾也地黄汤　治肾虚使人痰唾不休
　　懐熟地　鹿茸　巴防天　丹参　五加皮　枸杞子【二两】　车前子　桂心　防风【一两】
　　水煎四钱温服日二
　　半夏丸　治肾虚寒唾液不休心胸痞闷
　　半夏【汤泡七次为末用姜汁和作饼牺干炙】　人参　附子　前胡【一两】　五味子　枳殻　防榔　赤茯　陈皮　桔梗　诃勒皮【五钱】
　　共末酒煮糊丸梧子大姜汤下二三十丸日二
　　骨虚实
　　论曰肾生骨髓骨髓者肾气之余肾气虚则骨髓痠疼倦而无力其气实则骨热苦烦津液内燥当随症施治补骨脂汤　治骨虚痠疼多倦不能久立
　　补骨脂　人参　附子　五味子　肉苁蓉【一两】
　　水煎三钱去滓入酒二分温服日二
　　白芍虎骨散　同
　　白芍药【咀一斤】　懐熟地【咀五斤】　虎骨【四两剉】
　　用白酒一斗浸三宿晒干又浸又晒以酒尽为度共末不拘茶酒下二钱日二
　　四物汤　治骨髓实苦疼烦热
　　葛根汁　生地汁　麦冬汁　白蜜【各钟半】
　　共和匀分三服每服入水半钟同煎温服
　　髓虚实
　　论曰骨髓之病应肝胆若其腑脏有病皆从髓生盖热则应脏寒则应腑故髓虚者脑病不安身常清栗髓实者身体烦躁勇悍惊热此髓虚实之当随症施治补虚羗活丸　治髓虚寒脑痛不安身常清栗
　　羗活　川归　人参　川芎【二两】　桂心【一两】　大枣【去皮核三十枚】　羊髓　牛髓　真酥　大麻仁【各一合研】
　　共末入髓酥和匀入器内重汤煆稠丸梧子大空心酒下三四十丸日二
　　温髓汤　治髓虚骨寒
　　附子　人参　桂心　黄茋【蜜炙】　细辛【一两】
　　水煎三钱温服　髓实者于肾实并骨实中求之膀胱腑门
　　胞痹　　胞转
　　胞痹
　　论曰内经谓胞庳者小腹膀胱按之内痛若沃以汤涩于小便上为清涕夫膀胱为州都之官津液藏焉气化则能出矣今风寒邪湿气客于胞中则气闭不能化出故胞满而水道不通其症小腹膀胱按之内痛若沃以汤涩于小便以足太阳经气阏故热而痛也上为清涕者以足太阳经直行者从巅顶入络脑脑气下灌出于鼻窍则为清涕矣
　　温肾汤　治胞闭小便不利腰脊疼痛腹背拘急绞痛
　　泽泻　白术　赤茯芩　黒干姜【二两】
　　水煎四钱温服日二
　　人参汤　治胞痹小便不利
　　人参　白芍　川芎　生地　川归　赤茯　逺志　子芩　五味　甘草　麦冬　干姜【一两】　桂心【二两】
　　水煎羊肾取汁入大枣煎五钱温服日二
　　肾汤　治胞痹小腹急痛小便赤涩
　　麦门冬　犀角　五加皮　杜仲【盐酒炒】　桑螵蛸【十枚切破炙黄】　赤芍药　木通　桔梗【炒一两】
　　水煮羊肾一对取汁煎五钱去滓入竹半合姜汁少许再沸温服日二
　　胞转
　　论曰胞受水液气未转行则小肠满胀或饱食用力或因合隂阳令胞屈辟小便不下遂致胞转其水道不通小腹急痛烦闷汗出气逆奔迫甚至于死名曰胞转宜速治之
　　虎珀汤　治胞转脐下急满或因霍乱而得者
　　虎珀【研一两】　阿胶【炒五钱】　车前草【三两】　葱白【二七茎】
　　用水五钟煎葱白车前取汁三钟下胶末次下珀末微煎分三服
　　石菖蒲散　治胞转不得小便少腹急痛
　　石菖蒲　滑石【飞过一两】
　　共末用鸡子白和二钱下顷再下
　　秦艽汤　治胞转不得小便小肠满胀
　　秦芃
　　水煎五钱空心温服少顷又服以差为度
　　琥珀汤　治胞转小便不通小腹痛烦闷
　　琥珀【研细】　生大黄　滑石【飞过】　车前子　车前叶【一两】
　　水煎五钱入葱白三寸空心温服日二
　　车前草饮　治胞转脐下急满小便不利
　　车前草【去根一握】
　　用水三钟煎温服日二以差为度








　　圣济总録纂要卷十六
<子部,医家类,圣济总录纂要>
　　钦定四库全书
　　圣济总録纂要卷十七
　　休宁程林纂
　　面体门
　　面防
　　论曰防之状防如乌麻班如雀卵稀则棊布密则不可容鍼皆由风邪客于皮肤痰饮浸渍其形外着或饱食安坐无所作为养生方所谓积聚不消之病使人面目黧皯是也散之固有常剂若乃涂泽蠲除朝夕从事者又安可已耶
　　治面防二方
　　鸡子【一枚去黄】　硃砂末【一两】
　　二味先研硃砂为末入鸡子中封固口与鸡卵同令鸡哺候鸡雏出即取涂面效
　　沉香【三分】　牛黄【三分】　薰陆香【三分】　雌黄【各半两】　丁香【一分】　玊屑【三分】　鹰屎【半两】　水银【一分】
　　共八味先将三味香捣罗为末次将玊屑雌黄入乳鉢中研令细方入水银及诸药同研令极细入白蜜调和令稀稠得所入瓷盒中盛毎至临卧时涂面防处
　　杏仁膏　治面防涂之令白润泽
　　杏仁【去皮尖双仁一两半】　雄黄【一两】　子【一两】　白芷【一两】零夌香【半两】　白蜡【三两】
　　右六味除白蜡外并入乳鉢中研令细入油半斤并药内锅中以文火煎之候稠凝即入白蜡又煎搅匀内瓷盒中每日先涂药后粉大去防
　　羊髓膏方　治面防涂之令光白润泽
　　羖羊胫骨髓【二两】　丹砂【半两】　鸡子白
　　三味先将髓并丹砂入乳鉢中研令极细以鸡子白调和令匀入盒中盛每用时先以浆水洗面后涂之
　　益母草涂方　治面防令光白润泽
　　益母草灰【一升】
　　一味以醋和为团以炭火煆七度后入乳鉢中研细用蜜和匀入盒中每至临卧时先浆水洗面后涂之大妙
　　面皯疱
　　论曰面皯疱者面生皶疱细起如粟殻状曰风热相搏而生葢诸阳在于头面风热乘之结而不散故成皯疱养生方説醉不可露卧及饮酒热未解冷水洗面令人面发疮轻为疱正谓此也
　　白芷膏方　治面皯疱面光白
　　白芷　白敛【各三两】　白术【三两半】　白芨　细辛【三两】白茯苓【一两半】　白附子【一两半】
　　右七味捣罗为末用鸡子白和匀丸如弹子大瓷盒中盛每卧临时先洗面后取一丸以药水研化涂面上明旦井华水洗之不过七日大效
　　矾石散方　治面皯疱令白涂面
　　矾石【烧令汁尽】　白石脂【各一分】　白敛【三分】　杏仁【去皮尖研半两】
　　四味并为散以鸡子白调令入瓷盒中盛临卧时先用浆水洗面后涂药明旦以井华水洗之
　　浮水膏方　治面皯疱令光白
　　水萍【暴干五两】
　　一味捣罗为末以白蜜调和稀稠得所入瓷盒中盛每临卧时涂面
　　面皶疱
　　论曰诸阳皆防于面风邪热气客于肤腠不能流通因发为皶疱形似米粟色有赤白亦有縁醉酒露卧及饮酒未解以冷水洗濯而得之有率由风热在皮肤间外感冷气击搏而成
　　杏仁膏方　治面皶疱
　　杏仁【浸去皮尖研半两】　硫黄【研一分】　蜜陀僧【研半两】磠砂【研一钱】　白鹅脂【链成四两】
　　右五味除鵞脂外再同研如粉入鹅脂油更研令匀倾入瓷盒子坐煻灰火中养之搅令稀稠得所成膏每卧临时以纸拭疱令干涂之
　　防风散　治肺脏风毒及过饮成皶疱
　　防风【一两】　石膏【细研水飞】　小荆子【一两】　栀子仁【一两】荠苨【一两】　枸子【一两】　白蒺藜【一两】　甘草【炙半两】
　　共八味捣罗为末每服二钱温水调下食后服
　　面皶
　　论曰面皶者是粉刺也面上有皶如米粒此由肤腠受于风邪搏于津脉之气因虚而作亦去傅胡粉散入虚肌使之然也
　　白敛膏涂方　治面粉皶
　　白敛　　白石脂　杏仁【去皮尖双仁研各半两】
　　三味捣罗为末更研极细以鸡子白调和稀稠得所瓷盒盛每临卧涂面上明旦以井华水洗之
　　兎丝汁涂方　治面粉皶
　　兎丝苗【一握】
　　一味捣绞取自然汁涂面上不三五次效
　　石粟膏涂方　治面粉防防如麻子
　　石灰【二两】　粟米
　　二味将石灰研细同粟米内瓶中以水浸三宿取出研如膏曝干重研如粉以面脂调匀入瓷盒中盛每洗面讫拭面涂之
　　面体疣目
　　论曰风邪入于经络气血疑滞肌肉弗泽发为疣目或在头面或在手足或布于四体其状如豆如结筋缀连数十与鼠乳相类故谓之疣目
　　去疣目方
　　石灰【二两】
　　一味以苦酒渍七日滴汁点疣上即落
　　又方
　　牛口中涎　用以涂疣上自落
　　又方
　　艾
　　一味作注于疣目上灸之三壮即除
　　狐殠
　　论曰阴阳之在人血与气尔二者调适则行流散徙莫或底滞达于形色畅于肤理无不得其和苟失其宜血气从而凝积此所以有狐殠之病其候不一有曰狐殠有曰体殠有曰漏腋狐殠者指其腋间体殠者举其大槩漏腋则又言其湿而生疮者不可不辨也
　　治丈夫妇人腋气不可近者方
　　右方以开通钱四十九文用铜筯穿入炭火内烧赤醋浸四十九次碾罗为细末入麝香一分研和匀先用热酒洗腋下后以药末揩腋下数次永除殠气
　　治腋气人不可近者方
　　石灰【二两】　桑柴灰【一两】　炭灰【一两】　雌黄【一两】
　　四味同研末水调涂于腋下可一食久即以栁木箆子刮药其腋下毛并落然后用四灰散
　　治腋气四灰散方
　　粉霜　艾叶灰　矾石灰　铅灰【无即用胡粉蜜陀僧代之】
　　四味唯艾叶灰稍多余并等分研令极细先以醋浆水洗拭干即傅之不过三五上永除殠气如要试但傅药蒜上良久自无殠兼治脚汗
　　治腋下湿汗不止及足心手掌阴下股里常如汗湿殠方干蔷薇根　干枸根　甘草【炙各半两】　商陆胡粉　滑石【炙各一两】
　　右六味先将四味捣罗极细即入研者二味拌匀以苦酒许和涂当微汗出夜复更涂之不过三傅愈
　　丁沉丸方　治七窍殠气
　　沉香【一两】　丁香【半两】　甘草【炙半两】　白子仁【一两】藁本【三分】　当归　芎防　麝香
　　共八味研七味为细末后入麝香拌匀链蜜丸如小豆大每服温酒下二十丸日三含化令徧体俱香
　　灭瘢防
　　论曰风热诸毒留于腑脏发于肌肉而为疮疖病后疮愈余毒未殄故疮痂虽落而瘢防不灭治法既有涂泽膏润之剂亦须赖荣衞平均肌温气应外宜慎风冷也辛夷膏方　治面上瘢防涂之
　　辛夷【一两】　鹰屎白　杜若　细辛【各半两】　白附子【三分】
　　共五味除鹰屎外并剉碎以酒两盏浸一宿别入羊髓五两银石锅中以文火煎得所去渣将鹰屎研如粉内膏中搅匀再以微火暖入盒中每日三涂疮瘢上避风
　　当归膏方　治面上瘢防涂之
　　当归　白芷　乌鸡粪【以猪脂三斤饲鸡三日后取干鸡粪各一两】鹰屎白【半两与鸡粪同研】
　　右四味先将当归白芷剉碎酒浸一宿别镕猪脂一斤消后入浸药并酒文火煎之候白芷黄色去滓将鸡屎鹰屎内膏中搅匀倾入瓷盒中每日三涂瘢上避风
　　腊脂膏方　治面上瘢防涂之
　　腊月猪脂【四斤】　大鼠【一枚】
　　二味入铛中以文火煎之待鼠销尽以新绵滤去滓入瓷盒盛每用先以布拭令瘢防色赤次以膏之三五度差慎风
　　鸡子膏方　治疮瘢防无问新旧涂之
　　鸡子【五枚】
　　一味熟煮取黄于铛中炒如黑脂膏以物先揩瘢防然后涂膏日三次即自灭
　　麦麸散　治面瘢防凸涂之
　　右方秋冬以小麦春夏以大麦麸细捣为散酥和傅封瘢防上
　　真玊磨方　治面上瘢防
　　真玊　取平处一面磨瘢防久则无防
　　髭髪门
　　睂髯髭髪统论
　　论曰足太阳血气盛则睂美足少阳血气盛则髯美足少阴血气盛则髪美手阳明血盛则髭美夫经络所至不同血气各有所属睂髯髪髭率本于经络之血气或黒或绀或黄或白可以知盛衰葢血气在人犹水之津也髭髪犹津之有彡也津之槁泽而彡随之则髭髪本气血可知矣
　　乌髭髪
　　论曰髪本于足少阴髭本于手阳明二经血气盛则悦泽血气衰则枯槁容貌之间资是以贲饰则还枯槁为悦泽法焉可废乎
　　地黄丸方　乌髭髪
　　生地黄汁【一斤】　生姜汁【五合】　巨胜子　旋复花熟干地黄　干椹子【各二两】
　　共六味除二味汁外捣罗为末先将前二味汁用银器煎熟看稀稠将药末和丸如弹子大每服夜饮酒半酣后含化一丸
　　揩牙乌髭方
　　皂荚【懐州者十条】　以地黄自然汁生姜自然汁各半盏和匀旋刷皂荚于火上炙以二药汁尽为席研细为末入青盐拌匀逐日擦齿药用经旬效须髪黄白
　　论曰足少阴血气盛则髪润泽而黑足太阳血气盛则须润泽而黑二经血气虚乏则须髪变为黄白然则还其润泽复其绀黑虽有传染之法曾不如益血补气为常服剂葢血调适则滋泽外彰其视用传染之功逺矣
　　干漆丸方　治髭髪白可以变黑
　　干漆【炒令烟尽】　栢子仁【炒】　生干地黄　熟干地黄【各一两】
　　共四味捣罗为末研糯米饭和捣三五百杵涂酥丸如梧桐子大每服二十丸空心温酒下
　　治须髪黄白变令黑色倒行油方
　　右方取银子三两作小盒子盛汞一两以干水蛭七枚为末同入盒内用蚯蚓泥固济约半指厚深埋在马粪中十九日取出已化为黑油矣用鱼胞裹指头药撚之
　　白秃
　　论曰蛲之为害因血气虚乘风而上则能生疮疽癣瘑疥无不为也疮痂不去而痒鬓髪秃落无复生荣是为白秃
　　五味子膏方　治白秃落髪
　　五味子　肉苁蓉　松脂　蛇子　逺志【各三两】雄黄【研】　鸡粪白　雌黄【研】　白蜜　兔丝子【五两以酒浸一宿各一两】　猪脂【二升】
　　共十一味先将草药捣罗为末次将石药及鸡粪白再研令如粉下猪脂松脂入锅中同熬化复下诸药文火煎稀稠得所以绵滤去滓瓷盒盛每用先以桑柴灰汁洗头令净后涂药不过三次髪落生
　　赤秃
　　论曰诸阳脉皆在于头风热乘之则阳邪炽盛发于头皮脑络之间细疮徧密赤色有汁痒痛侵淫乃至髪落故名赤秃
　　旱莲汁方　治赤秃髪落涂之
　　旱莲草【三两】　铁粉【一分】
　　二味先将旱莲草捣绞取汁次入铁粉研令极细入盒中每用先以泔浆洗头次涂之
　　牛羊角灰方　治赤秃髪落涂之
　　牛羊角【等分烧灰】
　　二味研如粉以猪脂调傅之
　　马蹏灰方　治赤秃髪落涂之
　　马蹏【烧灰】
　　一味研如粉用腊月猪脂调涂之
　　椹汁方　治赤秃髪落涂之
　　黑椹【一斗】
　　一味内瓶中密封于北檐下埋之百日即变为水每用净洗头次涂髪即生
　　眼目门
　　眼目统论
　　论曰内经曰肝主目又曰在脏为肝在窍为目难经曰肝气通于目目和则知五色矣内经又曰心者五脏专精目者其窍也夫目既为肝之窍矣又为心之窍何也曰目者五脏之精华固不专于肝也所谓骨之精为瞳人筋之精为黑血之精为络脉气之精为白睛肉之精为约束是也析而言之则通乎五脏合而言之则主于肝夫惟通乎五脏故曰精明五色者气之华于此乎观五脏有余不足六腑强弱形之盛衰以此参伍决生死之分夫惟主于肝故肝虚寒则目视物生花肝实热则目痛如刺肝中寒则目昬而瞳子痛肝热冲睛则目眦赤痛生瘜肉不特如此神志俱悲而泣下则以水火相感故也一水不胜五火而目盲则以阴阳各并故也夫五脏阴阳其变动俱感于目又况摄养失宜动过生疾者耶或多热食或嗜五辛或喜怒不时或房室不节以至凌寒冒暑处湿当风哭泣不寐凡过用目力皆至疾病其候不一养生者不可不知也
　　肝虚眼
　　论曰肝虚眼其证不一巢氏折之有忽然发肿者有泪出不止者有睛生翳膜晕者有视物漠漠不能逺视者有精彩昬浊黑白不明而晕者葢肝开窍于目腑脏精华之所聚也血气既衰不足以荣养故证状之异如此龙木论有肝脏虚热外障谓其证忽发昬澁泪出痒痛摩隠瞳人黒睛肿渐生翳障视物不明者宜审治之
　　栢子仁丸方　治肝虚视物漠漠不能逺见睛轮昬暗澁痛
　　栢子仁　薏苡仁　乌麻仁　车前子　枸子庵防子　兎丝子【酒浸别捣末各一两】　杜荆子　青葙子五味子　蛇牀子　桂心　菊花　山药【各半两】熟干地黄　肉苁蓉【酒浸切焙】　白茯苓【各一两】
　　右十七味捣罗为末链蜜和丸如桐子大每服二十丸空心温酒下
　　石决明丸方　治肝虚血弱目久昬暗
　　石决明　兎丝子【酒浸一宿别研末】　五味子【各一两】熟干地黄　细辛　知母　山药【各一两】
　　七味为末链蜜和丸如梧桐子大每服三十丸空心米饮下
　　地黄丸方　治肝虚泪出不止翳晕侵睛视物不逺或
　　睛昬浊黑白不明
　　熟干地黄　五味子　兎丝子【酒浸一宿别捣】　蕤仁【去皮】车前子【各一两】　白茯苓　栢子仁【研】　细辛
　　甘草　防风【各半两】
　　共十味为末链蜜和丸如桐子大每服二十丸空心温酒下
　　肝实眼
　　论曰肝气通于目其气平则诸疾不生过实则生患乃有肝实眼之证令人目痛如刺久不已则目赤而生淫肤息肉治宜泻之又当视其老壮凡人五十以前可服泻肝汤过五十则不可或有是疾当不得已而用之菊花散方　治一切眼疾肝热上攻羞明畏日泪出菊花【一两】　蜜防花　甘草【生】　栀子仁　芎防大黄【各半两】　蒺藜子【炒去角】　防风　当归【焙切各一两】
　　九味为散每服二钱食后临卧麦门冬热水调下
　　生地黄汤方　治肝实热眼热痛不止
　　生地黄汁　蜜　车前子汁【三味和匀各二两】　参升麻　栀子仁【各一两】　芍药【一两半】　细辛【半两】
　　共八味罗五味为末每服五钱水煎入前三汁再煎温服
　　防眼煎方　治肝实热目眦热痛
　　栀子仁　蕤仁　决明子【防炒各一两】　石膏【二两】车前子【三合】　竹叶【二握】　秦皮【三分】　白蜜【三两后入】
　　共八味剉碎七味以井华水五斤煎取汁一升再入蜜调匀瓷器中重汤煮如稀每防如大豆许
　　羚羊角散方　治肝臓实热眼目昬暗时多热泪羚羊角　羌活　参　车前子　黄芩　括楼仁　山栀子【各半两】　胡黄连　菊花【各三分】细辛【一分】
　　为散每服二钱食后竹叶热水调下
　　目胎赤
　　论曰目胎赤者缘在胎时母嗜五辛及饵热药传移胞藏内禀邪热及至生长两目赤烂至大不差故名胎赤又人初生洗目不净秽汁溃坏者亦有之内外之治小异也
　　羚羊角汤方　治胎赤眼久不差昬暗漠漠瞳人胀痛羚羊角屑【三两】　防风　芍药　蕤仁　麦冬　地骨皮　决明子　甘草【炙各二两】　茯神【去木三两】
　　每服五钱水煎食后临卧服
　　治胎赤眼眼梨汁煎方
　　梨汁【绞汁一盏】　古字铜钱【二七文】　胡黄连末【二钱】　青盐【半两】　龙脑【一钱】
　　共五味先将古钱二七枚重重着青盐隔每一重钱着一重盐叠之填满钱孔中入火烧令通赤去灰尘投入前梨汁中浸一复时去钱将汁煎三五沸以新绵滤入瓷器瓶内入胡黄连末浸七日去黄连龙脑末令匀要用以铜筯防少许在目眦头
　　治胎赤眼防眼龙脑膏方
　　龙脑【研一钱】　蕤仁【去皮一分研】　杏仁【七枚汤浸去皮尖双仁研】
　　三味研如膏用人乳汁调和令匀瓷盒中盛每用以铜筯防少许在目眦头日两度
　　目赤痛
　　论曰内经谓心主血又曰肝受血而能视盖肝开窍于目若肝血壅盛心经热实热气既炽血乃滂溢而上冲于目故令目赤痛也难经所谓痛者为实宜散壅滞决邪实则病可已
　　羚羊角汤方　治肝心气热目赤痛
　　羚羊角【镑】　蔓荆实【去白皮】　菊花　防风　芍药【各二两半】　黄芩【一两】　参【半两】
　　每服三钱煎再入马牙硝半钱食后温服临卧再服
　　旋复花汤方　治目赤痛
　　旋复花　升麻　秦芁　防风　羚羊角　萎蕤【各一两】　黄连　柴胡【去苗叶】　黄檗【去粗皮】　甘草【炙各半两】
　　每服五钱水煎食后温服临卧再服
　　乳汁煎防眼方　治肝热目赤痛
　　人乳汁【半两】　古字钱【十文】
　　二味以乳汁于铜器中磨钱令变色稀稠成煎即止内瓷瓶盛每以铜筯少许目眦头日三五次
　　犀角汤方　治赤眼肿痛
　　犀角末　秦芁【二两】　黄连　马牙硝　滑石　杏仁【去皮尖双仁半两出油】
　　右六味为末和匀以沙糖一处入药熬成膏每用皂子大沸汤化洗之
　　通顶散方　治赤眼肿痛
　　苦葫芦子【四十九粒】　谷精子【研一钱】蔕【十四枚烧灰】　乳香【研半钱】　薄荷叶【一钱】
　　五味为末入龙脑少许鼻内搐一字立效
　　石膏散方　治上焦壅热目赤口干
　　石膏　甘菊花　羌活　白附子　白　参黄连
　　共七味等分为散每服二钱生姜茶酒调下
　　目热碜痛赤肿
　　论曰五脏六腑之精华皆上注于目若风热搏于腑贜毒气乘肝冲发于目则热气外泄泪下眵多日夜暴燥故热碜痛赤肿也
　　地骨皮汤方　治风毒冲眼赤痛朝乾碜
　　地骨皮　甘菊花【择】　升麻　黄连　防风　决明子【微炒】　细辛【各一两】　竹叶
　　共八味除竹叶外捣筛每服五钱入竹叶七片同煎服食后临卧再服
　　龙汤方　治眼碜澁如针刺血痛昬暗
　　生麦门冬【一两半】　木通【一两】　熟干地黄【三两】　旋复花　大青　茯神【各一两】　黄连【各一两】
　　每服三钱水煎入芒硝半钱搅匀食前温服
　　地骨皮散方　治风毒气上攻两眼碜澁疼痛及暴赤眼地骨皮　羌活　防风　土蒺藜【去刺微炒】　甘草【炙一两】
　　为散每服二钱荆芥清茶调下如患暴赤眼浓煎甘草汤调下食后临卧服
　　洗眼蕤仁汤方　治目热赤痛碜澁
　　蕤仁【去皮】　秦皮　防风【各一两】　甘菊花【半分】　竹叶【二握】　山栀子仁　萎蕤【各半两】
　　共七味剉如麻豆以水五盏煎取二盏半热淋冷顿暖淋洗痛止则止即住煎药不得犯铁器
　　防眼黄连煎方　治眼目暴赤碜澁疼痛
　　甘蔗【十二两汁】　黄连【研半两】
　　二味于铜器中以慢火养令汁涸去半以绵滤去每日两度防
　　目赤烂
　　论曰目赤烂者睑眦俱赤且烂见风益甚又谓之风赤眼此由冲冒风日风热之气伤于睑眦与津液相搏故令赤烂也迎风则痒泪出遇热则伤烂眵多治宜镇平肝气涤洗睑肤则清净之窍自然明矣
　　菊花汤方　治风毒气攻眼生疮烂
　　菊花　升麻　黄连【去须】　木通　防风【去义】　白茯苓　地骨皮　萎蕤【各一两】
　　右八味捣筛每服五钱入竹叶十片同煎去滓空心日午临卧温服
　　柴胡洗眼汤方　治眼赤痛微肿眦赤烂多时
　　柴胡【去苗】　蕤仁【去皮研】　黄连【去须】　升麻【各一两】
　　右四味捣筛以水三升煮取一升半滤去滓微热淋洗如冷再暖洗三徧
　　黄连散方　治赤白眦烂生疮冲风泪出
　　黄连【去须】　雄黄【研各一两半】　细辛【去苗蘗】　黄檗【去粗皮各三分】　干姜【一分】
　　右五味捣罗为散研令极细以密器盛毎用二黍米许两目眦日三度
　　目血灌瞳人
　　论曰目属肝肝受血而能视则目瞻视必资血苟因物损伤致血脉散乱则败血侵睛灌注瞳人害于瞻视不早治或致丧明故谓之血灌瞳人
　　人参汤方　治血灌瞳人澁痛
　　人参　赤茯苓　细辛　桔梗　车前子【各一两】防风【去义】　五味子【各半两】
　　共七味捣筛每服五钱水煎温服食后临卧再服
　　决明汤方　治血灌瞳人
　　石决明　人参　川芎　细辛　五味子【各一两】赤茯苓【二两】
　　右六味捣筛毎服五钱水煎服食后临卧服
　　没药散方　治血灌瞳人
　　没药【一两半】　骐驎竭　大黄【炒】　芒硝【各一两】
　　右四味捣研为细末每服三钱熟水调下空心食后日三
　　赤脉冲贯黑睛
　　论曰眼者五臓之精华若风邪热毒内干于臓腑则随其经络上冲于目故令赤脉冲贯黑睛也上下左右各有部分不可不察其从大眦侵睛而痒者肺胃热也其从小眦起者手少阳脉动虚热也其自上而下者足太阳脉动邪热也其自下冲上者足阳明脉动邪爇也其源不同当察其部分依经以治之
　　通明汤方　治三焦热治小眦偏赤赤脉射黑睛术通　萎蕤　甘草【炙各一两半】　枳殻【去瓤麸炒】　黄芩【去黒心】
　　右五味捣筛每服五钱水煎入芒硝地黄汁各少许再煎沸温服
　　黄蓍汤方　治眼上下赤脉贯黑睛
　　黄蓍　芍药　知母　升麻　犀角【屑各两半】　苦竹叶【五十片】
　　右六味捣筛毎服五钱水煎入芒硝少许再煎温服
　　摩顶明目膏方　治风热冲目赤脉胬肉
　　生麻油【二升】　真酥【五两】　车前子　淡竹叶【洗各半两】吴蓝　大青　黄连【去须】　山栀子仁　麦门冬槐白皮　甘草【炙】　栁白皮　黄芩　马牙苋实生犀角【镑】　马牙硝【别研】　朴硝【别研各一两】盐花【研半两】
　　右十八味除硝盐油酥外细通油瓷瓶中绵罩口重汤煎三复时捩去滓更新绵滤过置生铁器中每日饭后及卧时开髪滴顶心以生铁熨斗子摩顶一二千下兼去目中热毒昬障痛澁
　　坠睛
　　论曰坠睛者眼因贼风所吹血脉受寒贯冲瞳人风寒气随眼带牵拽睛瞳向下名曰坠睛也日久不治瞳人损陷遂致失明
　　犀角散方　治坠睛眼时发疼痛视物散乱
　　犀角　羚羊角【各半两】　青牛胆【一枚】　五味子　槐实　茺蔚子　青葙子恶实【炒】　胡黄连　卢防【研】　地骨皮【各一钱】　兎肝【炙干一具】
　　右十二味除胆外捣研为末以胆汁拌匀毎服二钱煎槐子汤调下卧再服忌发热毒物
　　槐实丸方　治坠睛失明眼睛牵陷
　　槐实　羚羊角　独活　地肤子　天麻　沙参人参【各一两】　防风【去义】　甘菊花　枳殻【炒各一两】　决明子【二两】
　　右十一味捣罗为末链蜜和捣百杵丸如梧桐子大每服三十丸空心临卧浆水下
　　蟹目
　　论曰脏腑壅滞肝经积热上冲于目令人目痛睛疼者毒气结聚甚则黑睛上生黑珠子如蟹目状故以名之或有如豆者名曰损翳或曰离睛又曰蟹睛病极难治不可钓割及传诸毒药唯宜服宣泄之剂使邪热退病差矣
　　泻肝补胆防风汤方　治蟹目疼痛
　　防风【一两半】　逺志　黄芩　人参　桔梗【炒】细辛　芍药【各一两】
　　右七味捣筛每服五钱水煎食后临卧温服
　　萎蕤犀角散方　治眼生蟹目黑睛疼痛
　　萎蕤　犀角　蕤仁【汤浸去赤皮】　黄连【去须】　黄芩栀子仁　甘草　升麻【各等分】
　　共八味防罗为散每服三钱水煎食后临卧温服
　　泻肝黄芩羚羊角汤方　治蟹睛疼痛
　　黄芩　羚羊角　赤芍药　细辛　桔梗【炒】　人参　逺志　甘草【炙各半两】　防风【去义一两半】
　　右九味捣筛每服五钱水煎食后临卧温服日再
　　目珠子突出
　　论曰人因风热痰饮攻渍腑臓阴阳不和肝气蕴积热毒之气上冲于目使目睛痛疼甚者突出治宜先服寒药以泻肝气然后调治勿求速效惟渐治之仍须微鍼引出恶汁也
　　麦门冬茺蔚饮方治风热攻目赤痛目睛欲凸出者麦门冬　茺蔚子【各二两】　桔梗【炒】　防风　参知母【各一两】　黄芩【去黑心】　天门冬【去心各一两半】
　　右八味捣筛每服五钱水煎食后临卧温服
　　黄连汤方　治风毒冲眼赤肿睛欲突出洗眼
　　黄连【去须】　秦皮　黄檗【去粗皮各一两】　干枣【十枚去核】蕤仁【三分】
　　右五味防咀如麻豆大拌匀每用一两半以水四盏煎至二盏稍热去滓抄洗眼冷即重暖日三度
　　治睛眼忽然突出一二寸者冷水灌
　　右方急取冷水灌眼中数次换水须防睛当自收
　　目见黑花飞蝇
　　论曰肾水也肝木也木得水而盛其理明矣肾水既虚肝无以滋养故见于目者始则不能瞩逺久则昬暗见黑花飞蝇其证如此肾虚可知也治宜以益肾水去肝风之剂则标本两得矣
　　治肝肾风虚眼生黑花宜服此方
　　磁石【二两烧醋淬七徧细研水飞】　神麯【四两炒】　硃砂【一两细研水飞】
　　右三味捣罗为末链蜜和捣一二百杵丸如梧桐子大食后酒下二十丸
　　治肝肾虚风上攻眼生黒花头目不利能通神延年
　　川椒【一斤】
　　一味拣净去目并闭口者于铫内炒令透于地上铺净纸二重新盆合定周用黄土培之半日去毒出汁然后取出干为度只取椒于瓷盒子内收毎日空心新汲水下十粒
　　五倍子丸方　治眼见黑花去翳明目
　　巴防天【一两】　枸祀子【防二合】　甘菊花【三两】　旋复花【四两】　蜀椒【去目并闭口者五两】
　　右五味将椒入银器内入青盐四两醋三升慢火煮干如器物小旋添醋煮醋尽又将椒与前四味焙干杵为末链蜜和丸如梧桐子大每服三十丸至四十丸空心午夜临卧温酒或盐汤下
　　枸丸方　治肝肾风气上攻眼生黑花
　　枸【久暴二两】　巴防天【穿心紫色者去心】　蜀椒【去目并闭口者炒出汗各一两】　旋复花【择净】
　　右四味捣为末链蜜和丸如梧桐子大每服三十丸腊茶下不拘时
　　兎肝丸方　治肝肾毒风攻冲眼生黒花昬暗视物不
　　明
　　兎肝【去筋膜切焙】　羌活　黄连　菊花【各三分】　地骨皮　龙齿　防风　柴胡　车前子　青葙子白附子　萎蕤【各半两】
　　右十二味捣罗为末錬蜜丸如梧桐子大每服二十丸食后竹叶汤下
　　息肉淫肤
　　论曰脾肺有热蕴积不散传播肝经流注血脉上冲于目发于脸眦息肉胀起攀系白睛隐澁妨闷故谓之息肉淫肤
　　桔梗汤方　治目生鸡冠蚬肉
　　桔梗　大黄【炒】　细辛　黄芩　参　芒硝【链过者各一两】　防风　车前子【各一两半】
　　右八味捣筛毎服三钱水煎食后温服
　　防眼蜗牛浆方　治息肉淫肤赤白膜曾见人説治小儿痘后生翳以蜗牛汁丹砂滴目中效
　　生蜗牛【一枚】
　　一味去其掩内丹砂末于口中火上炙沸以绵注取汁傅于眦中立效
　　防眼雀粪膏方　治息肉淫肤赤白膜
　　雄雀粪
　　一味取细直者以乳汁和研细傅翳上
　　又方
　　杏仁【汤浸去皮尖双仁用七枚】
　　一味嚼细吐于手掌内以绵纒筯头防于胬肉上不过三五度差
　　防眼食盐膏方　治眼中息肉
　　食盐【研一分】　驴脂【一两】
　　二味先熬驴脂后下食盐调成膏以铜筯如黍米许于目眦头日三夜一
　　通神膏方　治眼生翳膜赤脉息肉澁碜痒痛有泪白沙蜜【四两】　青盐【研】　麝香【研各一字】　磠砂【飞过半字】白矾【飞过半字】　当归【为末半钱】　黄连【去须为末一钱】
　　右八味同研令研匀入青竹筒内慢火煮半日冷绵滤去滓瓷瓶收贮每防眼了瞑目少时以温汤洗翳与息肉等俱下
　　目生胬肉
　　论曰目生胬肉者由脾肺不利风热乘之其候或痒或痛赤瘀而烂壅热既久息肉增长近则侵睛轮大则覆瞳人治不可缓钩割熨烙各自有法至于袪风涤热之剂岂可偏废哉
　　参散方　治目赤痛胬肉满疼
　　参　甘菊花　决明子　大黄【炒】　苦参车前子　枳殻【麸炒】　山栀子仁　防风　黄连【去须】升麻【各二两】
　　右十一味捣罗为细散每服三钱食后以米饮调服临卧再服
　　决明散方　治眼生胬肉侵睛及赘肉生疮晕眼赤决明子　车前子　青葙子【各半两】　黄连【去须】　萎蕤甘草【炙】　羚羊角　枳殻【麸炒】　芎防【各一两】
　　右九味捣罗为细散每服三钱食后温浆水下临卧再服
　　升麻丸方　治热痛胬肉生疮
　　升麻　车前子　黄芩　茺蔚子　参　决明子【炒】　龙胆　山栀子仁　防风　甘草【炙】生地黄　地肤子【各一两】
　　右十二味捣罗为细末链蜜丸如梧桐子大每服二十丸食后温浆水下临卧再服加至三十丸
　　防眼艾熏散方　治目生胬肉
　　蕤仁【研细一两】　腻粉【一钱】　半酥【一两】　熟艾【如鸡子大许】
　　右四味捣三味入乳钵中令极细摊开次取艾火烧将乳鉢覆令熏之候烧尽艾以槐木椎碎研令气匀然后少少眼眦头三五度
　　鲫鱼贴方　治目生胬肉澁痛
　　鲫鱼【鲜者】
　　一味去皮骨净取肉一片中央开一窍正贴眼上日三五度易
　　目内生疮
　　论曰目内生疮者以脾脏毒热重蒸于上郁而不散遂令睑内生疮其初患时或痒或痛发歇无常或多眵泪眦门如丹砂色于是渐有翳膜龙木论谓不宜防药鍼灸惟宜服泻脾清膈之剂涤荡本源当如是也
　　决明子丸方　治肝肺热毒气攻两眼生疮赤痛决明子【炒】　菊花　秦皮　黄连【去须各一两】　车前子　地骨皮【各一两半】　黄芩　羚羊角　生干地黄【焙】山栀子　萎蕤　秦芁【各一两】　青葙子　白茯苓【各一两半】　升麻【一两】
　　右十五味捣罗为末链蜜丸如梧桐子大每服三十丸食后温水下再服
　　栀子汤方　治肝心热毒目生疮及碜痛
　　栀子仁【半两】　犀角屑【一两】　木通　黄芩【各半两】大黄【炒】　瞿麦穗【各一两】　黄连【去须】　车前子【一两】
　　右八味捣筛每服五钱入竹叶七片同煎入芒硝末半钱放温服日二
　　清凉包子方　治眼赤热生疮退翳
　　黄连【一分为末】
　　一味用水一碗面东扑取倒流水些小将黄连末匀掺在碗内用熟艾一块如鸡子大安在古钱七文上四面更用青铜钱四十文足作四块垜子覆黄连碗在上防火烧艾候尽更扫下黄连末用夹绢袋子盛了取孩儿乳汁浸时时在眼中觉口中苦透为度如暴赤眼用之立效
　　目脓漏
　　论曰目脓漏者缘血脉壅热传入于足太阳膀胱之经膀胱之脉起于目内眦则令人睑眦肿痒久即成疮脓汁时下绵绵不絶如器津漏故谓之脓漏不治则脓毒淹渍穿坏白睛黑防相连即难治疗
　　防风汤方　治眼漏睛脓出
　　防风【二两】　地骨皮　逺志　白茯芩　人参黄蓍【各一两】　大黄【炒】　知母【各二两】
　　右八味捣筛每服一钱水煎食后临卧温服
　　龙脑散防方　治睛漏疮目大眦出脓汁有窍
　　龙脑【研】　马牙硝【各半钱】　菉豆粉【一钱】
　　三味同研极细用灯心黏药之再防
　　目生珠管
　　论曰目生珠管者风热痰饮渍于肝血气蕴积津液结聚所由生也肝藏血故肝受血而能视气调血和则精华见于目今邪乘于肝肝气受病为风热熏蒸痰饮渐渍使血气壅阏上冲于目津液结聚状如珠管故以名焉
　　铜青丸方　治眼生肤翳垂珠管
　　铜青【一两】　细墨【半两】
　　二味合研为末醋和丸如白豆大毎用一丸以乳汁新汲水各少许浸化以铜筯防之
　　铅丹膏方　治眼卒生珠管
　　铅丹【半两】　鲤鱼胆汁【量铅丹多少用】
　　二味合调如膏目眦中日三五次
　　治卒生珠管方
　　白蜜
　　一味以少许防目中仰卧令泪出半日许洗之
　　雀目
　　论曰昼而明视暮不覩物名曰雀目言其鸟鹊不能见于夜也夫衞气昼行于阳夜行于阴阴血受邪肝气不能上荣于目肝受血而能视今邪在于肝阴血澁滞至暮则甚故遇夜目睛昬不能覩物世谓之雀目
　　防风煮肝散方　治雀目
　　防风【去义】　黄连【去须】　谷精草　黄芩　甘草【炙】天南星【各一两】　蛤粉【半分】
　　右七味捣罗为细散毎服一钱用羊子肝一片铜竹刀批开掺药在内以麻绳纒定研粟米饭一大盏银石锅内煮熟放温临卧嚼服切不得犯铁器病甚者不过再服必效
　　郁金散方　治雀目
　　郁金【三两】　新牛胆【一枚】　猪胆【二枚】　蛤粉【三两】　大黄【炙半两】　黄连【去须半两】　雄黄【一分】
　　共七味将五味为细散并猪胆拌和入牛胆中填满阴干为细散毎服大人一钱小儿半钱食后新汲水调下赤眼气眼疳眼亦能治之
　　煮肝散方　治雀目咫尺不见物
　　紫芥菜子员香炒令黑色碾为细散用羊肝一具分作八服每用散二钱捻在于肝上以笋箨叶裹煮令熟放冷服以煮肝汤下不过一具肝永除根本临卧时服
　　还睛丸方　治雀目
　　人参　细辛　白茯苓　木香　知母　芎防【各一两】石决明　茺蔚子【各二两】
　　共八味捣罗为细末链蜜丸如梧桐子大毎服空心茶下二十丸
　　目睑垂缓
　　论曰眼睑垂缓者以血气不足肤腠开疎风邪客于睑肤其皮垂缓下覆睛轮故俗呼为睢目又曰侵风久之则垂覆愈下眼闭难开
　　茺蔚散方　治风毒攻眼睑垂下
　　茺蔚子　防风　羌活　蔓荆实　参　细辛甘菊花　黄芩　车前子　甘草【各一两炙】　大黄【炒半两】
　　右十一味捣罗为散每服四钱水煎温服食后临卧各一
　　竹叶汤方　治眼热毒睑垂肿遮睛
　　苦竹叶　黄连【去须】　黄檗　栀子仁【各一两】蕤仁【汤浸去皮半两】
　　右五味细剉以水五大盏煎至二盏半去滓温服澄清洗眼日五七次
　　黄蓍丸方　治气血不足肤睑下覆睛轮垂缓难开又
　　名睢目
　　黄蓍　蒺藜子【炒去角】　生干地黄【焙】　柴胡甘草【炙】　栀子仁　苦参　白术　白花蛇【酒浸去皮骨各一两】　防风【去义】　菊花　茯苓　山药　秦芁【各三分】　天门冬　枳殻【麸炒】　白槟榔【各一两半】
　　右十八味捣罗为末链蜜丸如梧桐子大每服三十丸空心温酒下
　　升麻散方　治风邪客于睑肤其皮垂下缓覆睛轮眼
　　闭难开
　　升麻　山茱茰【各三分】　甘菊花　细辛【各半两】蔓荆实　山药　防风【各一两】
　　右九味捣罗为散每服三钱温酒调下
　　目睑肿鞕
　　论曰目睑肿鞕者内因肺肝积热上冲于目外为风邪所搏风热留结在于睑眦血气不得宣通故令肿鞕久不差多成风粟细疮眵汁淹渍浸坏眼目先宜鎌洗出毒然后以药攻治则病可差
　　黄蓍汤方　治目睑鞕赤肿痛
　　黄蓍　茺蔚子　麦门冬【各一两半】　地骨皮　参黄芩　知母【各一两】
　　右七味捣筛毎服五钱水煎食后临卧温服日三
　　大黄桔梗散方　治目睑肿鞕刺痛
　　大黄【炒一两半】　桔梗【炒】　黄芩　参　羚羊角白茯苓　人参【各一两】
　　七味捣罗为散毎服一钱至二钱食后临卧米饮调下日三
　　洗眼防风汤方　治风热客搏目睑肿鞕
　　防风　秦芁　甘菊花【各一两】　蕤仁【汤浸去皮】　竹叶【一握】栀子仁　萎蕤【各半两】
　　右七味细剉令匀毎服一两以水三盏煎取一盏半绵滤去滓每暖洗之
　　倒睫拳挛
　　论曰脏腑久积风热内熏肝经冲发于目始则肿赤隠痛多泪目久津液澁少睑眦皮急致睫拳倒刺隠瞳人治法当起去毛睫又刺太阳经令出血及铍鎌除其恶血仍服除风退热之剂
　　防风汤方　治风热冲肝目多倒睫
　　防风　甘菊花　旋复花　决明子【炒】　萎蕤麦门冬　栀子仁　黄连　甘草【炙】　升麻秦皮【各等分】
　　右十一味捣筛每服五钱水煎食后临卧温服
　　车前子散方　治倒睫赤眼疼痛不开
　　车前子【二两】　马蹄决明【防炒】　蕤仁【各一两半】　地肤子龙胆　甘草【炙】　菊花【各半两】　青葙子　山栀子仁【各一两】　前胡【三分】
　　右十味捣罗为散每服二钱至三钱空心粟米饮调下食后临卧再服
　　洗眼汤方　治风热攻目碜澁疼痛渐致倒睫
　　蕤仁　秦皮　防风【各一两】　山栀子仁　菊花萎【各半两】　竹叶
　　右七味细剉以水三升煎取一升半乘热淋洗冷即再暖作三度使









　　圣济总录纂要卷十七
　　钦定四库全书
　　圣济总録纂要卷十八
　　休宁程林纂
　　眼目门
　　目生肤翳
　　论曰目生肤翳者以腑臓气血虚实不调加以风邪痰饮郁于膈上熏蒸既久冲发于目乃生肤翳其睛上及瞳人有物如蝇翅状是为肤翳也
　　决明子丸方　治久患肤翳遮覆瞳子
　　决明子【炒】　蕤仁【去皮】　地肤子　白茯苓　防风麦门冬　泽泻　茺蔚子　枸子　五味子青葙子【各一两】　细辛　车前子　兎丝子【酒浸别捣末三分】　生干地黄【二两】　桂心【去粗皮半两】　黄芩　杏仁
　　右十八味捣罗为末链蜜丸如梧桐子大每服二十丸食后以米饮下临卧再服九月服此药加兎肝一两至二月停甚妙
　　卢防丸方　治眼热赤痛及生肤翳
　　卢防【研半两】　鲤鱼胆【一枚取汁】　牛胆【干者半两湿者用汁一合】熊胆【研一分】　石决明【剖削一两】　麝香【半分】　车前子【一两】
　　右七味除胆外捣研为细末后入汁同和匀链蜜丸如梧桐子大食后米饮下二十丸加至三十丸
　　贝齿散方　治目风热赤生肤翳防眼
　　贝齿【七枚烧为末】　珍珠【一分为末】　龙脑【研半钱】
　　三味合研如粉每眼时用黍米大于翳膜上日三度
　　菊花散方　治眼目肤翳侵及瞳人如蝇翅状
　　菊花　防风　木通　木贼　灵脾【剉】　荆芥【去梗】　甘草【炙各一两】
　　右七味捣罗为散每服二钱食后茶半钱同防温服
　　目生花翳
　　论曰目生花翳者防色白状如枣花鱼鳞之类是也此由肝肺实热冲发眼目其始则目痛泪出变生白翳宜急治之不尔则致障翳也
　　桑白皮汤方　治目生花翳白防状如枣花
　　桑根白皮　木通【各一两半】　羚羊角　泽防　黄芩旋复花　川大黄【炒】　参　茯神【以上各一两】　甘草【一分】　甘菊花【半两】
　　右十一味捣罗为细散每服二钱水煎温服
　　羚羊角汤方　治眼生白翳如枣花
　　羚羊角　大黄【炒】　桑根白皮　黄连　决明子黄芩【去黒心】　甘菊花【各一两】　甘草【炙各半两】
　　右八味捣筛每服三钱水煎煮食后温服
　　退翳术散方　治眼生花翳
　　苍术【二两米泔浸一宿焙】　木贼　甘草【炙各一两】　谷精草蝉蜕【各一分】　蛇蜕【一钱　汤洗焙】　黄芩【半两】
　　共七味为散每服一钱空心临卧冷水调下
　　目青盲
　　论曰龙木论称内障有变青盲者初患之时昬暗不痒不痛亦无翳膜至于失明与不患者相似是知青盲之状外无异证瞳子分明而不见物由肝肾气虚精血衰弱不能上荣故目盲而无所见者经曰肝气通于目目和则知白黑养生方乃以塞故井水渎令人目盲岂其本哉
　　羊肝丸　治内外障青盲雀目眼生黑花白翳十年以
　　上者可治
　　羯羊肝【一具切片文武火炙】　蕤仁【一两】　锦文班鸠【一只去头足肠胃取肉炙为末】　细辛　防风　黄连【去须】　瞿麦子蒺藜子　桂　甘菊花　牡蛎【烧为末各五两】　羌活【三两】白茯芩【四两】　蔓菁子【二升蒸五七徧】　决明子【炒二两】
　　右十五味捣罗十二味为末入羊肝班鸠牡砺末乳钵内同研匀錬蜜和丸如梧桐子大毎服二十丸食后临卧茶清下
　　泽泻汤方　治肝脏热冲目赤瞻视漠漠积年青盲不
　　见物
　　泽泻　杏仁【汤浸去皮尖研】　决明子【炒】　大黄【炒】　黄芩　甘草【炙】　枳实【麸炒】　芍药【各一两】　栀子仁人参　赤茯苓　黄檗　细辛　白术【各半两】　柴胡【四两】　青葙子【一两】　桑根白皮【炙三两】　升麻【一两】
　　右十八味捣罗每服五钱水煎入生姜半分同煮再入芒硝半钱放温食后临卧服日再
　　真珠散方　治眼青盲
　　真珠末【三分】　胡黄连【三分】　石决明【三两捣碎细末水飞】琥珀【三分】　地肤子【一两】　天灵葢【三分烧灰】　母猪肝【半两切炙干】
　　右七味捣罗为散每服二钱食后温水调下临卧再服日三
　　治青盲乌鸡丸方
　　右方用黄荆嫩头春初取之九蒸九晒取半斤用乌鸡一只纯黑者以米饲五日安净版上饲以大麻子又二三日旋收粪暴干取入净瓷缾子内熬粪令香黄然后和荆头捣成末链蜜和丸如梧桐子大每服十五丸陈米饮下加至二十丸日二服
　　将变内障眼
　　论曰眼疾始于浮浅久而弗图变为内障者非一端也龙木论内障皆有其渐葢从一眼先患后乃相牵其损是肝肾气虚风邪热毒上攻眼目气血衰微久则为害但不痛不疼亦无眵泪目视如轻或如薄雾或见垂丝或见蝇翅或见飞蛟其初若无足虑至其成内障则慢慢不知矣今以将变内障者叙之葢图难于易之意也
　　泻肝饮方　治雷头风恐成内障先服泻肝饮后服礠
　　石丸
　　防风【二两】　五味子【炒】　细辛　车前子　黄芩茺蔚子　桔梗【炒】　大黄【炒】　芒硝【研各一两】
　　右九味捣筛为粗末每次服三钱水煎去滓放温食后临卧服
　　礠石丸方
　　礠石【二两烧赤醋淬七徧】　五味子【炒】　牡丹皮　附子【去皮脐】参【各一两】
　　右五味捣罗为细末链丸如梧桐子大毎服三十丸空心盐汤下
　　黄蓍丸方　治肝虚劳兼膀胱久积虚冷目见花不
　　明渐成内障
　　黄蓍　白茯苓　石斛【去根各二两】　鹿茸【去毛酥炙一两半】五味子【炒二两】　防风【去义】　生干地黄　覆盆子酸枣仁　牡丹皮【各三两】
　　右十味捣罗为末链蜜和丸如梧桐子大每服二十丸空心温酒下加至三十丸
　　蕤仁丸方　治内外障眼
　　生干地黄【焙一两半】　菊花【焙一两一分】　蕤仁【三两】　黄连【去须】　车前子【各二两】　人参　麦门冬【各三两】　防风黄芩　青葙子【汤浸焙】　秦芁　羚羊角【各一两半】　甘草【炙】　丹参【炒】　决明子【炒】　天门冬　地肤子升麻【炒】　苦参【炒】　地骨皮　羌活　参【炒各一两一分】
　　右二十二味捣罗拌匀链和丸如梧桐子大食后煮百合汤下二十丸加至三十丸但有瞳人不拘内外障翳并治
　　目眵防
　　论曰目者五脏之精华肝之外候津液之道也若腑脏挟热内熏于肝冲发于目使液道热澁结滞于眦睑则成眵防
　　羚羊角散方　治风热冲肝上熏于目结成眵防羚羊角【二两】　犀角【一两】　桑根白皮　生干地黄【焙】防风　五味子　白蒺藜【炒】　牛膝　羌活　芍药【各三分】
　　为末毎服二钱水温服
　　淋洗秦皮汤方　治目生眵防
　　秦皮　柴胡黄连【去须】　黄檗　蛇衘【各二两】　苦竹叶【二握】　细辛【一两】
　　每一服用药二两河水细细煎浓去滓须热淋洗眼冷即再暖洗
　　黄檗膏防方　治风热冲目多生眵防
　　黄檗【去粗皮一两】　蕤仁【半两】　大枣【青州者三枚劈】
　　三味以水三升同内瓷器中慢火煑至一升去滓取清再以净瓷瓶子收每用铜筯眼日五度
　　眯目
　　论曰眯目者簸糠飞尘等物入于目中也治宜亟出之久不出着于睑眦因而伤动则为澁痛泪出古方初眯时令绵裹筯撩去之或以墨汁或以鸡血浮出者皆良治杂物眯目不出方
　　桑根白皮
　　一味取新者一片如筯大削一头薄椎令软滑渐渐入目中拨之须防自出
　　又方
　　猪脂【一分】
　　一味取塞鼻随左右用之
　　又方
　　生粟米【七伙】
　　一味烂嚼并唾洗之即出
　　治云母等入眼方
　　好墨
　　研为细末用新笔蘸防眼大小眦头即时随墨出
　　又方
　　鸡肝中血少许　取滴目中即出
　　又方
　　衣中白鱼　暴干研为末防眦头即出
　　又方
　　酥　以少许内鼻中随眯目左右垂头卧少时令流入目中泪与眯物同出
　　鍼眼
　　论曰鍼眼者以邪热抟于血脉上攻眼目发睑眦结焮肿痛赤根白头包裹脓汁痛如鍼刺治法当详其外证随宜砭刺决泄邪毒后以消毒败热之剂断其根本半夏汤方　治目热客目眦结成肿泡俗呼偷鍼者半夏【汤浸七徧去滑】　细辛【各一两】　前胡　枳殻【麸炒各二两】乌梅肉【半两】
　　毎服五钱水煎入生姜三片同煎食后临卧温服
　　芍药汤方　治热毒攻目眦目肿起有脓汁者
　　赤芍药【一两半】　羚羊角　参　防风　黄芩【各一两】　蔓荆实　甘菊花【各三钱】
　　每一次服五钱用白水煎脓入马牙硝一钱俟食后临卧时温服
　　眼蕤仁煮方　治热毒攻注目眦肿结赤痛
　　蕤仁【研去皮】　黄檗【去麄皮】　青竹茹【洗切】　秦皮【各一两】栀子仁【半两】
　　剉碎拌匀以水三升入铜器中煑取一升以绵滤取清汁防眼日三五度
　　耳病门
　　耳统论
　　论曰肾气通于耳心寄窍于耳气窍相通若牕牖然音声之来虽逺必闻若心肾气虚精神失守气不相宣内外窒塞斯有聋聩之疾经所谓五脏不和则九窍不通是也
　　耳聋
　　论曰耳聋之证有二有肾气虚精脱而聋者肾气通于耳也有经脉气厥而聋者经脉终于耳也肾虚而聋者其候面色黑气厥抟于耳而聋者其候耳中煇煇焞焞或耳中气满是也煇煇焞焞过在手少阳耳中气过在手太阳以至五络皆防于耳中各有证候审而治之肉苁蓉丸方　治肾虚耳聋
　　肉苁蓉【酒浸切焙】　兎丝子【酒浸捣研】　白茯芩【去黒皮】山药　人参　熟干地黄　桂【去麄皮】　防风【去义】芍药　黄蓍【半两】　附子【去皮脐】　羌活【去芦头】　泽泻【剉各一分】　羊肾【一对批去筋膜炙干】
　　共为末链蜜和丸如梧桐子大每服三十丸空心温酒下
　　山药丸方　治耳聋
　　山药　熟干地黄　礠石【煆醋淬七徧】　菊花【炒】　黄蓍　茯神【去木】　木通【各一两】　升麻　独活【各三分】
　　共为末链蜜和丸如梧桐子大每服二十丸米饮下加至三十丸
　　礠石酒方　治耳聋及耳鸣常如风水声
　　礠石【捣研碎绵裹半两】　木通　菖蒲【米泔浸一二日切焙各半斤】
　　共防咀以绢囊盛以好酒一斗浸寒七日暑三日每饮三合日再
　　铁酒方　治耳聋
　　铁【五两】　酒【一升】
　　烧铁令赤投酒中去铁饮之仍以礠石塞耳中
　　菖蒲丸方　治耳聋塞耳
　　菖蒲　木通　礠石【煆醋淬研】　乳香　杏仁【炒去皮尖】松脂　蜡【各一分】
　　共研极细入鹅膏同捣一二百杵撚如枣核大以铁穿中心作一孔子先挑耳令净然后内药耳中入再初着时痒及作声勿怪
　　治久耳聋方
　　乌驴乳【一合】　皂荚【半两为末】　蜡【一两】
　　相和于铫子内镕成膏凝定即丸如枣核大用针穿透安耳中一宿至来日看之有物下来在耳门中即便取却再用一两度即差
　　又方　治耳聋塞耳
　　雄黄【一分】　硫黄【一分】
　　共研为末绵包裹一字于耳中即差
　　治耳聋灌耳方
　　鹅毛翎根筒【七茎】　灯心【七茎】　木通【一两】　地龙【三条】
　　共相和烧灰研毎用半钱以生油调倾入耳中便用绵纸塞耳且侧卧良久如此三度
　　鲫鱼胆膏方　治耳聋滴耳
　　鲫鱼胆【一枚】　乌驴脂【少许】　生油【半两】
　　和匀内楼葱管中七日滴放耳内
　　鵞膏方　治耳聋滴耳
　　鹅膏【一合】
　　以少许滴耳中
　　蟹汁方　治耳聋滴耳
　　生蟹【二枚】
　　捣绞取汁以少许滴入耳中
　　尿方　治耳聋滴耳
　　
　　一味物合于中荷叶上养之专看叶上有尿收取滴耳中
　　鼠胆方　治耳聋灌耳
　　防胆【雄者】
　　取汁滴入耳内令透初益聋半日后便能聴虽久亦差
　　蜡纸角方　治耳聋
　　蜡纸【一张】
　　一物裁为四片每一片于筯上卷抽却筯以蜡纸卷子安耳中燃之待火欲至耳急除去当有恶物出在残纸上日一角之角了以蜡塞定
　　又方　治耳聋
　　以绵裹铁内耳中随耳左右口含礠石一块即通
　　风聋
　　论曰风聋者本于足少阴经虚风乘之令气脉不通风邪内鼓则耳中引痛牵及头脑甚者聋闭不通故谓之风聋黄蓍汤方　治风聋飕飕如风雨钟磬声或时出清水
　　或有脓汁
　　黄蓍【一两半】　附子【去皮脐】　菖蒲【米泔浸一宿各一两】　木通【二两】五味子　防风【各一两半】　礠石【醋淬七次三两】　杜仲【炒去粗皮】参　白茯芩　熟干地黄　人参【各一两半】
　　毎服三钱生姜三片大枣一枚同煎空心温服日二
　　鱼脑膏方　治风聋年久
　　生鲤鱼脑【二两】　当归【切焙】　细辛　白芷　附子【去皮脐】　菖蒲【各半两】
　　共为末以鱼脑置银器中入药在内微火煑候香去滓入瓷盒中候凝如枣核大绵裹塞耳中
　　劳聋
　　论曰劳聋者肾气虚劳所致也足少阴肾经宗脉所聚其气通于耳肾气虚弱宗脉耗损则气安得聪彻而不聩旧说谓因劳则甚要当节嗜欲慎起居无损肾脏为要
　　内补丸　治肾虚劳聋
　　熟干地黄　附子【去皮脐】　桂心【去粗皮】　肉苁蓉【酒浸一宿】　鹿茸【去毛酒浸酥炙】　人参【各一两】　山药【一两半】　柴胡【三分】　逺志【半两】　胡黄连【一分】　白茯芩【一分】　细辛钟乳【鹅管者二两以甘草水三日研】
　　共为末再研匀链蜜丸如梧桐子大每服空心温酒下二十丸
　　内苁蓉丸方　治劳聋积久耳鸣
　　肉苁蓉【酒浸一宿切焙】　附子【去皮脐】　山茱茰【炒】　干姜桂心【去粗皮】　巴防天【去心】　熟干地黄【焙】　石斛【去根】泽泻　兎丝子【酒浸一宿别研】　人参　白茯芩　蛇牀子【炒】　牡丹皮　当归【酒浸令润】　细辛　甘草【炙】菖蒲【米泔浸一宿】　黄蓍　远志　芍药【各一两】羊肾【一对批去筋膜炙】　防风【三两】
　　除兎丝子外为末入兎丝子重罗链蜜丸如梧桐子大每服二十丸食后温酒下渐加至三十丸日三
　　五聋
　　论曰五聋不同曰风聋曰干聋曰劳聋曰虚聋曰聤聋是也肾通气于耳足小阴其经也经虚受风邪及劳伤血气停滞津液皆能致聋惟所受不同故其证各异葛氏所谓风聋者痛掣干聋者生耵聍劳聋者出黄汁虚聋者肃肃作声聤聋者脓汁出可不辨哉
　　黄蓍汤　治五聋
　　黄蓍【一两半】　附子【一两去皮脐】　菖蒲【米泔浸宿一两】一　木通【一两一分】　礠石【醋淬七次二两】　白茯苓　五味子　防风　熟干地黄　参　人参【各一两一分】　杜仲【一两去麄皮】
　　每服五钱生姜半分大枣二枚同煮温服续吃羊肾粥助之日四五服
　　耳聋有脓
　　论曰耳聋有脓者葢肾藏虚劳伤血气与津液相搏热气乘之则结聚于耳中腐化脓汁气不开窍则致耳聋禹余粮散方　治耳聋有脓
　　禹余粮【煆醋淬一分】　乌贼鱼骨【去甲】　伏龙肝　龙骨【各半两】　附子【去皮脐一两】
　　共为散每以一钱绵裹塞耳中日一易取差为度如有虫加麝香一黑豆大
　　一方加铛墨半两
　　治耳聋有脓水不絶臰秽方
　　肉苁蓉【一两】　龙胆【一两】　白茅根【一两】
　　共烧为灰以少蜜和今匀后入鲤鱼胆汁三枚搅令稀即以绢捩取汁入耳中其捩干滓捻作挺子以薄绵裹塞耳不过三日上愈
　　治肾热耳聋有脓血溜日夜不止方
　　鲤鱼脑【一枚】　鲤鱼肠【一其】　乌麻子【一升】
　　先捣乌麻令碎入二味相和微火熬以暖布里薄耳两食顷开之当有白虫出复更作药若两耳并脓分药于两耳中用若只一耳即于一面薄之不过三度差
　　二圣散方　治耳内出脓水
　　白附子　羌活【各一两】
　　为散用猪羊肾各一只切开每只入药末半钱不得着盐湿裹煨熟五更初温酒嚼下续吃粥压
　　速效散方　治耳聋脓出久不差
　　地龙【一条入白葱管当门挂阴干】
　　入麝香少许研为细散掺入耳内
　　鱼醋膏方　治耳聋出脓或有虫
　　耳虚鸣
　　论曰耳者心之寄窍肾气所通也腑脏和平则其窍通而无碍肾气既虚风邪干之复以思虑劳心气脉内结不得疏通则耳内燂防与气相击而鸣或为钟磬雷鼓或如蝉噪皆肾虚所致也
　　礠石散方　治肾气虚弱气奔两耳作声甚则成聋礠石【煆醋淬七次】　熟干地黄　菖蒲【米泔浸一宿】　牡丹皮　白术【各一两】　白茯苓　人参　芎防　附子牡荆子【炒】　桂心【去麄皮】　大黄【炒】　桑螵蛸【切破炙】当归【各半两】　羊肾【一对切去筋膜炙干】
　　共为散每服一钱温酒调下日三加至二钱不拘时
　　桑螵蛸散方　治肾气虚弱气奔两耳鸣甚则成聋桑螵蛸【炙】　附子　人参　白茯苓　当归　桂心【各半两】　牡丹皮　白术【炒】　熟干地黄【各一两】羊肾【切去筋膜炙干】
　　每服一钱空心食前温酒调下日三加至二钱
　　鹿茸丸方　治肾劳虚后耳常闻钟磬风雨之声补肾鹿茸【去毛酒浸一宿酥炙】　礠石【煆醋淬】　枳实【麸炒各二两】　附子【去皮脐】　山药　肉苁蓉【酒浸切焙】　牡蛎【煆各一两半】五味子　巴防天【各一两】　楮实【炒别捣末三两】
　　共为末入楮实末同罗链蜜和丸如梧桐子大每服二十丸至三十丸空心牛膝酒下
　　塞耳方　治耳内昼夜虚鸣
　　菖蒲　乌头【去皮脐生用一两】
　　为末绵裹半钱塞耳中再易之
　　牛膝煑丸方　治肾虚弱风邪干之上攻于耳常作蝉
　　鸣以至重聴
　　牛膝　海桐皮【二味各半斤捣末用好酒五斤于银石器内熬成膏】　蘹香子【炒】　当归　五加皮　赤箭　赤芍药　桂心【去粗皮】　麻黄【去根节】　地龙【炒】　木香　独活　乳香【研】　防风　骨碎补　麒麟竭　干蝎【炒去土】沉香　天南星【生用各一两】　附子【去皮脐】　乌头【去皮脐】　栋实川芎【各二两】　虎脑骨【四两酥炙】　没药【一两】　麝香【研半两】
　　共研再入前膏内和捣三千杵丸如梧桐子大毎服十丸至十五丸空心温酒或盐汤下
　　耳耵聍
　　论曰耳者肾之候心之寄窍风热抟于经络则耳中津液结聚如麸片之状久则丸结不削或似蚕蛹致气窍不通耵聍为聋
　　猪脂膏方　治耵聍塞耳聋强坚不可挑塞耳
　　生猪脂【一合】　釡下墨【半两研】
　　调和成膏揑如枣核大绵裹塞耳中
　　地龙汁方　治耵矃塞耳聋强坚不可挑灌耳
　　地龙【湿者五七条】
　　取汁数滴入耳中挑即自出
　　聤耳
　　论曰肾气通耳耳者肾之候若其经为风邪所乘毒气蕴结于耳中以至脓汁俱出妨闷疼痛谓之聤耳白敛散方　治聤耳出脓血塞耳
　　白敛　黄连　龙骨　赤石脂　乌贼鱼骨【去甲各一两】
　　为散先以绵拭干用药一钱绵裹塞耳中
　　鲤鱼肠方　治聤耳出脓久不差者
　　鲤鱼肠【一具细切】　醋【三合】
　　合捣布裹枣核大塞耳半食顷痛即有虫出着布即拔之更易新者虫尽为度
　　附子散方　治聤耳耳中痛
　　附子【去皮脐一分】　黄连【半两】
　　为散以少许掺耳中
　　又方　治聤耳塞耳
　　母鼠肝【一具】
　　旋取活鼠乘肝热时以枣核大塞耳中
　　治聤耳方
　　石首鱼脑中枕子
　　为末掺耳中即差
　　百虫入耳
　　论曰百虫入耳其类不一古方或灌以药或导以物皆以意出之也独驴乳牛酪二物最为良法诸虫之入耳灌之即化为水其入腹者则连服数剂取差
　　灌耳牛乳方　治蚰蜒入耳
　　牛乳【一盏】
　　少少灌入耳内即差若入腹者饮一二升当化为黄水出未出再服
　　涂耳百部方　治蚰蜒入耳
　　百部【切焙】
　　为末以一字生油调于耳门上其虫自出
　　胡麻枕耳令出方　治蚰蜒入耳
　　胡麻【半升炒令香】
　　碎研以葛袋盛侧卧枕耳
　　猪肉掩耳方　治蜈蚣入耳
　　猪肉【一两片】
　　炙令香掩耳上立出
　　鲮鲤甲方　治蚁入耳
　　鲮鲤甲【半两烧为灰】
　　以水调滤过滴入耳中即出
　　猪脂枕耳方　治蚁入耳
　　猪脂【一片】　猪肉【一片】
　　将猪脂煮猪肉令香安耳孔边枕睡即出
　　蜀椒醋灌耳方　治百虫入耳
　　蜀椒【半两为末】　醋【半盏】
　　以椒末入醋中少灌入耳内行一二十步即出
　　葱油枕睡方　治百虫入耳
　　油麻【一升炒研令出】　葱白【一茎切炒令香】
　　将葱与油麻拌匀以缾子盛当耳门安侧睡令缾口向耳无令倾虫从耳中出至缾子内即去之
　　又方
　　以火照之即向明出
　　击刀方　治百虫入耳
　　以刀口于耳上相击作声虫即出也
　　治百虫入耳方
　　雄鸡冠血【不拘多少】
　　滴耳内立出
　　治蜈蚣入耳闭气令出方
　　闭气气满即吐复闭取令出或死耳中徐徐以物钩出之若积久不出者取新热猪肉安耳窍上即出
　　治飞蛾入耳法
　　先大吸气仍闭口掩鼻呼出气虫即随气出
　　又方
　　以鸡肉塞耳中立出
　　鼻病门
　　鼻病统论
　　论曰肺为五脏华葢开窍于鼻肺气和则鼻亦和肺气感风冷则为清涕为齆为息肉为不闻香臭肺实热则为疮为痛胆移热于脑则浊涕不已谓之鼻渊惟证候不同故治亦异
　　鼻塞气息不通
　　论曰鼻塞气息不通者以肺感风寒其气抟结不得宣快窒塞既甚而息不能出入也巢氏谓息肉生长致气塞不通盖有未尝生息肉而气息不通者宜析而治之人参汤方　治肺风上攻鼻塞不通
　　人参　白茯苓　陈橘皮【去白】　蜀椒【去目并合口者妙】麻黄【去根节】　黄芩　羌活【各半两】
　　每服三钱水煎食后温服
　　杏仁煎方　治肺伤寒气欬嗽唾痰声重鼻塞补肺杏仁【去皮尖双仁二两研】　枣肉【煑去皮核一升】　白蜜　生姜汁酥【各半升】　饧【一升】
　　同合和于银器中微火煎候熟服一匙头温酒调下食后
　　人参丸方　治肺风上攻鼻塞不通
　　人参　防风　细辛　黄蓍　沙参　甘菊花【炒】木通【各半两】
　　共为末链蜜丸如梧桐子大每服十丸温水下日再
　　木通膏方　治鼻窒塞不通利
　　木香　细辛　当归　川芎　木通　蕤仁【研】白芷【各半两】
　　共细剉内银石器中入羊髓防火煎候白芷色黄膏成去滓澄清凝每用小豆大内鼻中日再以差为度
　　鼻塞不闻香臭
　　论曰鼻有息肉不知香臭者亦有无息肉而不知香臭生息肉不知香臭已例方济此姑论鼻塞不闻香臭葢鼻之窒塞或冷风乘或肺壅热冷热故异其塞则一皆肺臓不和气不宣通也治塞者当审其冷热
　　天门冬丸方　治鼻塞不闻香臭
　　天门冬　白茯苓【各五两】　人参　枳实【炒】　甘草【炙各三两】　槟榔【二两】
　　共为末链和丸如梧桐子大每服二十丸食后浆水下日再暑月以牛乳下
　　通气膏方　治鼻中不利窒塞不通不闻香臭
　　木通当归　川芎　蕤仁　桂心【各半两】　细辛白芷
　　共细剉与羊髓三两同于银石器中微火煎至白芷黄色去滓澄凝毎取小豆大塞鼻中日再
　　芎防散方　治鼻塞不闻香臭
　　芎防　辛夷【各一两】细辛【三分】　木通【半两】
　　每用少许绵裹塞鼻中湿即易
　　蔕散方　治鼻塞不闻香臭
　　蔕　藜芦【各一分】
　　每用一钱绵裹塞鼻中日三易
　　齆鼻
　　论曰鼻和则知香臭夫鼻为肺之窍非能自和也必肺气流通然后鼻为用而香臭可知若心经移热于肺致肺脏不和则其窍亦无以宣达故为齆鼻此乃内经所谓心肺有病则鼻为之不利也
　　黄蓍散方　治齆鼻顺肺气四时服食
　　黄蓍　人参　防风　防己　生干地黄　桔梗【炒】芍药　黄芩　泽防　石南叶　白术【米泔浸一宿炒】桂心【去粗皮】　甘草【炙】　牛膝【酒浸一宿】　赤茯芩紫苑【各三两】
　　共为散每服一钱温酒调下如要丸链蜜丸如梧桐子大毎服三十丸温酒下
　　雄黄丸方　治齆鼻
　　雄黄【一钱】　甘草【炙】　附子【去皮脐】　细辛【各一分】
　　为末用羊胆汁和丸如枣核大以绵裹内鼻中移时出恶物即差
　　细辛散方　治齆鼻不闻香臭宜塞鼻
　　细辛　甘草【炙】　附子【去皮脐】　木通【各一分】
　　为散以羊胆汁和如枣核大塞鼻中
　　治齆鼻法
　　伏面临牀以新汲水淋玉枕上即差
　　治齆鼻吹鼻
　　皂荚【一挺炙去皮子】
　　为散以一字吹入鼻中即差
　　鼻中生息肉
　　论曰鼻者肺之窍鼻和而知香臭风寒客于肺经则鼻气不利使津液壅遏血气结附着鼻间生若赘疣有害于息故名息肉
　　羊肺散方　治鼻中息肉
　　羊肺【一具切去筋膜炙干】　木通【半两】　白术【米泔浸一宿炒黄四两】干姜【半两】　肉苁蓉【酒浸一宿半两】　川芎【半两】
　　为散每服一钱食后米饮调下日二
　　矾石丸　治鼻生息肉
　　矾石【熬令汁枯四两】　木通　细辛【各半两】　丹砂【研一分】
　　共为末麪糊和丸如小豆大每用一丸绵裹内鼻中一日一易取下息肉止
　　胡粉膏方　治鼻中息肉不通鼻
　　胡粉【炒】　白矾【烧令汁尽各等分】
　　为末用青羊脂和成膏以少许涂息肉上
　　鼻渊
　　论曰内经谓胆移热于脑则辛頞鼻渊鼻渊者浊涕下不止也夫脑为髓海皆藏至阴故藏而不泻今胆移邪热上入于脑则阴气不固而藏者泻矣故脑液下至渗于鼻其证浊涕出不已若水之有渊源也治或失时衂蔑瞑目之患
　　防风散方　治脑热鼻渊下浊涕不止
　　防风【一两】　黄芩　人参　甘草【炙】　川芎　天门冬【各一两】
　　为散每服二钱食后沸汤调下日三
　　鸡苏丸方　治脑热肺壅鼻渊多涕
　　鸡苏叶【干者】　麦门冬　桑根白皮　川芎　黄蓍【炙】　甘草【炙各一两】　生干地黄【二两】
　　为末链蜜和丸如桐子大每服二十丸食后临卧人参汤下
　　辛夷膏方　治肺热鼻塞多涕
　　辛夷【一分】　白芷【三钱】　藁本　甘草　当归
　　细剉以清酒二盏羊髓十两银器内微火煎五七沸倾入盒中澄凝每取一豆许内鼻中日夜各一服
　　鼻流清涕
　　论曰五臓化液遇热则干燥遇寒则流行鼻流清涕至于不止以肺脏感寒寒气上达故其液不能收制如此且涕泗洟皆鼻液也以继泣则曰涕以生于肺则曰泗涕甚曰洟此独言涕与宣明论五臓化液肺为涕同意细辛丸内鼻方　治脑冷鼻塞时出清涕
　　细辛　桂心　甘遂【炒】　芎防　附子【各一分】辛夷【半两】　木通【二两】
　　为末链蜜丸如枣大以绵裹内鼻中勿令气泄觉小痛捣生姜汁和撚即愈
　　一方用狗胆和丸
　　芎防膏方　治鼻塞多清涕
　　芎防　呉茱茰【炒汤浸】　蜀椒【去目炒】　细辛　干姜皂荚【去皮子各三分】
　　细剉以醋浸一宿内猪脂于银器石器中煎五七沸去滓顷入盒中澄凝以绵裹少许内鼻中
　　黄连汁方　治鼻塞多年清水出不止灌鼻
　　黄连【去须二两】蒺藜苗【二握】
　　细剉水二升煎至一升取一合灌鼻中不过再灌大即差
　　蒺藜汁方　治鼻塞清水不止灌鼻
　　蒺藜【一握】
　　细剉以水三盏煮至一盏去滓仰面先满口含饭取汁一合灌鼻中不过再灌出息肉差
　　鼻中生疮
　　论曰心肺有病鼻为之不利葢心肺在膈上肺开窍于鼻心肺壅热气熏于鼻间蕴积不散其证干燥而痛甚则成疮也惟能平调心火以利肺经则疮可已
　　升麻汤方　治鼻干痒生疮干呕不下饮食
　　升麻　桔梗　黄芩　犀角　贝母【去心】　龙胆【各半两】甘草【炙一分】
　　每服三钱水煎食后温服不拘时
　　硫黄膏　治面疮鼻头赤烂
　　硫黄【研细一钱】
　　以葱白三寸入童便二合浸一宿研绞取涎和末如膏涂上不见风日二
　　栀子煎方　治肺气风热鼻内生疮
　　山栀子【去皮谷】　苦参　木通【各三两】
　　细剉以四两酥同煎令香去滓頉入盒中毎以少许滴入鼻中
　　矾石煎方　治鼻中热气生疮有脓殠兼有虫
　　矾石【一两枯】　苦参　生地黄【洗令浄绞取汁三合】
　　二味为末以地黄汁并水二盏煎至三合绵裹去滓少吹滴鼻中三五度差
　　黄檗饮方　治鼻中热气生疮有脓殠兼有虫
　　黄檗【二两】
　　以冷水浸二宿绞取汁一盏服之
　　疳虫蚀鼻生疮
　　论曰五脏皆有虫虫得风则化肺开窍于鼻肺经既虚风热乘之鼻气壅塞不得宣通则疳虫因得浸蚀疮生鼻间
　　治鼻中疳疮方
　　牛鼻津　取涂疮上
　　椿根汤方　治疳虫蚀人口鼻
　　椿根【切一升去皮】　盐【半合】　葱白【切半升】　豉【半升】　椒【一合去目】
　　合和以醋及清泔各三升同煎数十沸去滓约及一升分作三服有恶物出小儿量加减
　　如圣散方　治疳虫蚀鼻生疮及鼻下赤烂
　　胡粉【半两】　麝香【研一字】　甜蔕【七枚为末粉内同研】
　　合研匀用蟾酥少许水浸一宿次日取蟾水先和粉次同和丸如菉豆大毎用二丸水化傅疮上鼻下赤烂者亦涂之小儿每用一丸
　　青金散方　治疳虫蚀鼻生疮及鼻涕淹渍
　　铜青　白矾【生研各等分】
　　同为散每用少许傅疮上小儿亦可用


　　圣济总録纂要卷十八
<子部,医家类,圣济总录纂要>
　　钦定四库全书
　　圣济总録纂要卷十九
　　休宁程林纂
　　口齿门
　　口齿总论
　　论曰足太隂脾之经其气通于口足阳明胃之经手阳明大肠之经其脉并夹于口故其腑脏风邪湿热发于经则于是有口吻之疾牙齿者骨之所终髓之所养也又手阳明之支脉入于齿故骨髓之气不足与夫阳明之脉虚不能有所滋养于是有牙齿之疾牙齿之疾其候甚多治之法固不得畧也养生方云鸡鸣时叩齿三十六下食毕令啄齿皆宜长行之令齿不蠧去虫又早朝未起潄口中玊泉令满口咽之啄齿二七遍去虫牢齿千金又曰每旦以盐一捻内口中以暖水揩潄及叩齿百徧为之不絶不过五日即牢密若此之类皆简易可行行之有效不可忽也
　　口疮
　　论曰口疮者由心脾有热气冲上焦熏发口舌故作疮也又有胄气弱谷气少虚阳上发而为口疮者不可执一而论当求所受之本也
　　当归膏方　治口烂生疮水浆不下
　　当归【一两】　射干　升麻　附子【各半两】　白蜜【四合】猪脂【五两】
　　除蜜外并剉先煎脂化去滓入诸药慢火煎候附子色黄又去滓入蜜更煎如膏以瓷器盛毎服如杏核大含之日三五度咽津不妨
　　黄连膏方　治口疮并咽喉塞
　　黄连【三两】　猪脂【一斤】　白蜜【四两】　羊髓【研二两】
　　以慢火煎猪脂取油去渣入黄连又煎令黑色下羊髓髓化以绵滤去滓入蜜更煎成膏瓷盒盛每含一枣大日三五度咽滓不妨
　　烧肝散方　治口疮久不差
　　茵陈蒿　犀角屑　石斛　白术　柴胡【各半两】芍药　吴茱茰【汤浸三徧】　紫参　桔梗　防风　桂心　人参　白芜荑【各一分】
　　每服五钱以白羊肝五两切去筋膜入葱白一茎细擘相和湿纸三五重裹慢火煨熟空腹顿服米汤下
　　巴防散方　治元脏虚冷上攻口疮
　　巴防天【一两】　白芷【半两】　髙良姜【为末一钱】
　　为细散用猪腰子二只去筋膜毎一只入药散一钱用纸湿裹煨熟乘热去纸以口吸热气有涎即吐候冷细嚼服之
　　生姜煎方　治口疮疼痛
　　生姜【取汁一盏】　白沙蜜【三两】
　　用煎十沸用瓷器盛时时以热水调一匙含咽之
　　栁花散方　治口疮
　　黄檗【一两】　淀花【半两】
　　为散临卧干掺误咽亦不妨
　　升麻含汁方　治口疮
　　升麻【不拘多少】
　　一味含一里咽津
　　升麻饮方　治口内生疮齿龂肉烂
　　升麻　黄连　羚羊角　参　麦门冬　黄芩葛根　甘菊花　防风　羌活　大黄【各半两】　人参【三分】　甘草【炙】　知母【各一分】
　　毎服三钱水煎食后温服
　　参汤方　治心肺壅热口内生疮胸膈痰逆
　　参　茅根　羌活　竹茹　木通　羚羊角升麻【各半两】　黄连　苦竹叶　人参　半夏【浸去滑各三分】　甘草【炙一分】
　　每服三钱入生姜三片同煎温服食后再服
　　参丸方　治口疮
　　参　天门冬　麦门冬【各一两】
　　为末錬蜜和丸如弹子大每用一钱丸绵裹含花咽津
　　口糜
　　论曰膀胱移热于小肠隔肠不便上为口糜夫小肠之脉络心循咽下膈抵胃阴阳和平水谷入胄小肠受之通调水道下输膀胱今热气厥逆膀胱移热于小肠胃之水谷不得传输于下则令肠膈塞而不便上则令口生疮而糜烂也大抵心胃壅热则必熏蒸于上不可槩以药当求其本以治之
　　大青丸方　治口糜生疮久不差及心脾中热乍发乍退大青【去根】　甘草【炙】　枳殻【麸炒】　苦参【各三分】　生干地黄【焙】　升麻【各一两】　黄连【半两】
　　共为末链蜜丸如梧桐子大每服二十丸食后熟水下日二服
　　升麻丸方　治口糜生疮
　　升麻　黄连　黄檗【炙】　杏仁【各一两去皮尖】
　　将上三味为末次研杏仁如膏链蜜三两以药末并杏仁和为丸如弹子大每服一丸含化咽津
　　口吻疮
　　论曰口吻疮者其疮发于唇吻之间疼痛微肿湿烂有汁世名燕口又名肥疮此由脾胃有热随气熏蒸因上攻于口唇与津液相搏所致
　　芎防丸方　治口吻疮
　　芎防【二两】　白芷　陈橘皮【去白】　黄连【各半两】
　　为末链蜜和丸如梧桐子大每服二十丸甘草汤下不拘时候
　　麝香散方　治口吻生疮乆不差
　　人中白【研】　麝香【研各一钱】
　　再研匀涂疮上
　　葵根散方　治口吻疮
　　取秋葵根一握烧作灰研为散之
　　口舌生疮
　　论曰口舌生疮者心脾经蕴热所致也葢口属脾舌属心心者火脾者土心火积热之脾土二脏俱蓄热毒不得发散攻冲上故令口舌之间生疮肿痛
　　乌犀汤方　治口舌生疮
　　犀角屑【三分】　羚羊角屑【三分】　丹砂【三分】　黄茋【半两】大黄【一分】　升麻【半两】　生干地黄【一两】　射干【一分】　天门冬【生者去心一两】　参【三分】　甘草【炙一两】
　　每服三钱水煎食后温服
　　防风散方　治口舌生疮
　　防风【一两】　龙胆【一两】　生地黄【二两】　沉香【半两】　升麻【半两】
　　每用二钱入盐少许沸汤调匀揩齿含咽便睡
　　茯神丸方　治积年口舌疮诸方不瘥
　　茯神【一两】　白术【一两】　旋复花【半两】　缩砂蔤【三分去皮】大黄【煨半两】　芍药【半两】　桂心【三分】　郁李仁【一两】　大麻仁【别研二两】　人参【半两】　枳殻【炒三分】　诃梨勒【一两】厚朴【姜汁炙一两】　白槟榔【三分】　白鲜皮【半两】　陈橘皮【去白一两】　地骨白皮【半两】
　　为末链蜜和丸如梧桐子大每服二十丸空心粥饮下加至三十丸
　　口殠
　　论曰口殠者脾之候心脾或热蕴积于胃变为腐臊之气停聚不散随气上出熏发于口故令殠也
　　升麻散方　治口殠生肌长龂
　　升麻【二两】　防风【一两】　当归　白芷【各半两】　川芎藁本【各三分】　麝香【一分】　甘草【炙半两】　木香　细辛【各一分】
　　每用一钱齿根下甚者绵裹含化咽津
　　七香丸方　治口及身殠
　　白豆防仁　丁香　藿香　零陵香　青木香白芷　桂心【各一两】　香附子【二两】　甘松香　当归【各半两】　槟榔【二枚】　沉香【一两】
　　为末链蜜和丸常含一丸大豆大咽汁日三夜一亦可常含咽汁五日口香十日体香二七日夜被香三七日下风人闻香四七日洗手水落地香五七日把他人手亦香慎五辛下气去殠
　　芎防散方　治心虚寒口殠虫蚀齿痛
　　芎防　白芷【各一两】　甘草【炙三分】　桂心【去麄皮】　杜蘅【各半两】　当归【切三分】
　　为散食前暖酒调下一钱日二服三十日体皆香即差
　　草豆防丸方　治心脾蕴热随气上熏发为殠
　　草豆蔻仁　丁香【各一两】　麝香【一分】　藿香叶零陵香　桂心　莎草根【去毛】　木香　白芷当归　槟榔【各半两】
　　为末链蜜和丸如鸡头大每含化一丸咽津液日三丸
　　唇疮
　　论曰唇疮者以脾胃有热热气循经而外发于唇故生疮也葢足阳明之脉下循鼻外入上齿缝中还出挟口环脉内经谓脾之合肉也其荣唇也是故脾胄之经与唇相应热气乘经而冲发所以唇为之生疮
　　硫黄膏方　治唇疮及疮久不差
　　硫黄【研】　白矾【枯研】　丹砂【研】　水银　麝香【研】黄檗【各一分为末】
　　同研候水银星尽用腊月猪脂和如泥先拭令净后以膏涂之日三五上即差
　　五倍子散方　治口唇生疮
　　五倍子【去心中虫】　槐花【择】
　　等分为细散每用蜜唇上如疮口干以葱汁调上
　　治沈唇疮方
　　鲤鱼血
　　一味取血磨墨相和涂之差
　　唇生核
　　论曰唇生核之候大槩与唇疮唇相类然其肿至于生核者葢足阳明与太阴为表里臓腑俱有风热风热之气冲发二经与血气相抟而为唇肿外复为风冷所乘血气凝结聚而不散故生核也
　　防风汤方　治脾胃蕴积热气复为风冷所抟唇边生核结硬疼痛
　　防风【去乂半两】　菊花【一两】　升麻【半两】独活【半两】　黄芩【半两】　知贝【半两】　参【半两】　生干地黄【半两】　藁本【半两】大黄【炒半两】　栀子【半两】　前胡【半两】　桔梗【半两】　甘草【炙】　麦门冬【各半两】
　　毎服用三钱水煎食后温服日三
　　黄连散方　治脾胃积热风冷乘之唇结核
　　黄连【去须】　升麻　龙胆【各一两】
　　为散绵裹如弹子大临卧新汲水浸过含化咽津
　　治唇生核肿痛如弹方
　　牛膝【烧灰存性研】
　　先以鍼刺出恶血次用药少许以新汲水调涂核上
　　治唇黑肿生核痛痒不可忍方
　　古铜钱【青者四文】
　　放石上以腊月猪脂磨取汁涂之
　　重舌
　　论曰重舌者以心脾二经蕴伏热气循缘经络上冲舌木遂令舌下血脉胀起如小舌状故谓之重舌葢心开窍于舌足太阴之脉属脾络胃上膈挟咽连舌本散舌下故也【紫雪服之甚効】
　　牛黄散方　治重舌
　　牛黄【研】人参【各半两】　白茯芩【三分】　大黄【炒半两】当归【一分】　甘草【炙半两】　丹砂【研半两】
　　为散每服半钱温水调下甚者加至一钱食后服
　　舌肿强
　　论曰心气通于舌脾脉挟咽连舌本散舌下心脾二经受风邪则舌本强不能卷舒久或热气加之则肿肿则脉筋胀急势连咽喉碍于呼吸法宜刺之泄去恶血及饵以药
　　白茯苓汤方　治舌肿强
　　白茯芩　牛黄【研各三分】　犀角【屑一分】　甘草【炙】　人参　羚羊角【屑】　熟干地黄　白术　桂【各半两】
　　每服三钱水煎温服日三
　　百草霜方　治舌忽硬逡巡能塞煞人者
　　百草霜　好盐【各半两】
　　同研匀表里涂之立效
　　防虫散方　治舌肿满口言语不得
　　防虫【五十枚】　盐【半两】
　　细研为末每服以水煎热含冷吐以差为度
　　螵蛸散方　治木舌肿强
　　桑螵蛸【十二月者炙黄】
　　每服半钱莱菔汁调下
　　蚯蚓涂方　治舌肿满塞喉欲死
　　蚯蚓【一条】
　　以少许盐花化为水涂咽喉舌上良久渐消
　　牙齿厯蠧
　　论曰牙齿厯蠧者肾虚弱也骨髓不固气血衰耗不能荥润于牙齿故令人牙齿黯黑谓之厯蠧
　　麝香散方　治齿厯蠧
　　麝香【一匙】　定粉【一钱】　黄蜡【半两】
　　细研前二味镕蜡调之摊在纸上每临卧时剪作片子贴所患齿上
　　升麻散方　治牙齿厯蠧齿根黯黑
　　升麻　槐枝灰【各半两】　白附子　蜜陀僧【煆】露蜂房【各一分】
　　为散入地黄汁一合和匀阴干每用揩齿
　　牙齿疼痛
　　论曰牙齿疼痛有二手阳明脉虚风冷乘之而痛者谓之风痛虫居齿根蚀侵不已传受余齿而痛者谓之虫痛二者不同古方有涂潄渫之药治去风虫用之各有法也
　　细辛散方　治牙齿疼痛头面浮肿吃冷热物不得细辛　芎防　藁本　独活【各一两】　地骨皮【半两】蒺藜子【三分】
　　为散绵裹如江豆大含化咽津每日三五度易之去膈间风热若患头风鼻塞先以油涂顶心以手摩一二百遍次用散一钱又摩顶心依前法
　　地骨皮汤方　治牙齿疼痛吃物不得
　　地骨皮【一两】　细辛【半两】　生干地黄【一两】　戎盐【一分】
　　每用五钱以水煎三五沸热潄冷吐以差为度
　　地黄汤方　治牙齿痛
　　生干地黄【三两】　独活【一两】
　　防咀每用五钱以酒一盏浸一宿煎十余沸热潄冷吐以差为度
　　栁枝汤方　治齿痛连牙额疼
　　栁枝　槐枝　黒豆【各一合】　蜀椒【炒去目半两】　青盐细辛　羌活【各一分】
　　除椒盐外剉先以水六盏煎取二盏入椒盐再煎一盏通口潄之不拘时候以差为度
　　齿防
　　论曰齿防如疳防虫之证齿根先露坏烂脓血俱出口内气息葢缘臓腑壅滞熏发上焦攻冲齿牙又有嗜肥甘过多或宿食在齿根不能潄去致腐殠之气淹渍而成者
　　雄黄膏方　治齿防虫蚀牙齿
　　雄黄【别研半两】　牛酥【五两】　黄蜡　白蜜【各一两】　本【三分】　丹砂【别研一分】　藜芦【一分】　升麻　川芎　白芷杏仁【去皮尖双仁各半两】
　　除别研药并蜜蜡外余细剉先于铛中以酥所剉药候杏仁赤黑色去渣下蜜蜡煎二十沸候膏成续下别研药搅勿住手候凝成膏于瓷器盛每以少许涂齿病处或虫孔中防之大騐
　　蔷薇根膏方　治齿防
　　蔷薇根【二两】　地骨皮【一两】　葱根【一根】　胡粉【一两】　白蜡【一分】
　　前三味俱剉以水二大盏煎至半盏以重抄纸半张浸之暴干更湿浸汁尽为度干了以粉蜡涂之于上剪作条子夜卧贴之神效
　　细辛散方　治齿防齿根腐烂
　　细辛【二两】　川升麻【二两】　地骨皮【二两】　角蒿【二两】牛膝【二两】　生地黄【五两】
　　都烧为灰细研每夜临卧传齿根或以蜡纸上贴之至旦即去
　　黄矾散方　治疳防齿根宣露
　　黄矾【烧灰一分】　麝香【研一钱】　干蛤殻【烧灰研一分】　防风【去义】　独活【各一两】
　　除别研外为散以暖浆水潄口后用药贴齿根上有涎即吐出日再贴即差
　　藜芦散方　治齿疳风防疼痛不止
　　藜芦　蜀椒【去目炒】　附子【各一分】　麝香【研一钱】
　　先以三味为散次下麝香和匀每用一钱绵裹置所患处有涎吐之
　　虫蚀牙齿
　　论曰字书谓凡动皆风虫以风化葢手阳明脉入于齿其经虚损骨髓不荣风邪乘之攻入于齿毒气与湿相而生虫故云虫蚀牙齿也其状齿根有窍或作疼痛甚则摇动宣露浮肿作殠世俗亦呼为蚛牙
　　玊池散方　治虫蚀牙齿蛀蚛风痒摇动疼痛及牙宣
　　出血气息浮肿等疾
　　地骨皮　白芷　升麻　防风　细辛　芎防槐花　当归　藁本　甘草
　　共十味等分捣罗为末散常用揩牙良久以温水潄次用药散二钱生姜三片黑豆三十粒同煎含冷吐
　　附子丸方　治久患牙疼及齿蚛
　　附子【一两去皮脐生用】　蜀椒　荜拨　黄蜡【各一分】
　　四味捣罗三味为末镕蜡和丸如梧桐子大每用绵裹一丸以患牙咬之如蚛安在蚛窍内
　　比金散方　治牙疼不止去风蚛神仙功效
　　雄黄【不拘多少】
　　一味研细随左右疼处以剜耳子送入耳中立止
　　治牙齿风蚛疼痛方
　　乌头【去皮脐】　芎防　甘草　地骨皮　细辛髙良姜　白芷【等分】
　　共七味捣罗为散以指防药揩于痛处出涎以温水潄三五度即差
　　肾虚齿风痛
　　论曰肾主骨髓齿者骨之余而髓之所养也足少阴经虚气血不能荣养骨髓故因呼吸风冷或潄寒水冷则令齿痛而不已
　　地黄丸方　治肾脏虚食冷热齿皆痛
　　生地黄【一两】　白茯苓　防风　独活　枸子山药【各半两】
　　右六味捣罗为末錬蜜丸如梧桐子大每空心煎枣汤下十丸至十五丸
　　鸡肠草散方　治肾虚齿痛揩牙乌髭鬓驻顔
　　鸡肠草　白矾　诃梨勒皮　蘹香子　旱莲子晩蚕沙　青盐　茜根　皂荚【各一两】　麻籸【半两】
　　共十味除矾并青盐蘹香蚕沙外各剉半寸用甆瓶一枚开口入诸药在内纸筋盐泥固济以炭火半秤煆尽火放冷取出研如粉早晨食后夜卧揩三两上顷之潄口
　　齿风肿痛
　　论曰齿风肿痛者齿根虚浮牙齿疼痛或过呼吸风冷其痛愈甚则龂防肿赤乃至动摇此葢手阳明经虚风客其脉流注齿间故为齿风肿痛之患也
　　芎防汤方　治风齿疼肿及口殠
　　芎防　当归　独活　细辛　白芷【各两】
　　共五味捣为末毎用五钱水煎热含冷吐如此三五次易取差为度
　　荜拨散方　治诸阳气虚风攻牙齿疼痛不任寒热嚼
　　物隐痛
　　荜拨　苦参　防风　升麻【各三两】　藁本【一分】
　　共五味捣罗为散毎三钱水热潄冷吐
　　皂荚汤方　治诸风齿疼痛
　　皂荚【一挺去皮子炙令黄色】　露蜂房【一枚劈碎】　盐【一分】
　　三味劈剉分为三贴每贴以浆水热漱冷吐
　　齿龂肿
　　论曰足阳明之脉起于鼻交頞中旁约太阳之脉下循鼻外入上齿中手阳明之脉其支者从缺盆直入上颈贯颊下入齿缝中若其经虚风热所袭传流齿牙攻注龂肉则致肿痒甚者与龂间津液相搏化为脓汁或血宣而不已
　　黄芩汤方　治齿龂肿痛及虫蚀
　　黄芩　甘草　当归　细辛【各一两】　蛇床子桂心【各一两】
　　右六味共捣筛为粗末每用五钱酸浆水一盏煎十沸热含冷吐
　　地骨皮散方　治骨防风牙齿宣露肿痒浮动疼痛作
　　时或龂烂生疮兼治大人小儿口疮
　　地骨皮　麦蘗【各一两】　猪牙皂荚【半两】　青盐【一分】
　　右四味同捣碎入锅炒捣罗为散每用先以盐浆水口掺擦
　　风疳
　　论曰风疳之病其候防龂虚肿牙齿动摇侵蚀齿根腐殠脱落下攻龂颊损烂脓血俱出者是也葢缘手足阳明之经气虚风邪热毒在胃蕴积日久上熏胸间攻发口齿故成斯疾
　　升麻细辛散方　治风疳痒痛侵虫龂烂
　　升麻　细辛　藁本　防风　芎防　凝水石【研各】
　　【一两】　甘草【炙半两】
　　右七味捣研为散取少许贴齿痒处又取一钱绵裹含化咽津常令药味相接为佳
　　治风疳出血及牙齿浮动牢牙散方
　　皂荚【五挺烧存性小者用十挺】　附子【一枚生】　乳香【研半两】麝香【研少许】
　　四味捣研为末如常揩齿良乆潄之频用为妙
　　齿间出血
　　论曰邪僭热在上流传于手阳明之脉注于齿间则令齿龂虚肿甚者齿间出血葢血性得温则宣流故也龙脑散方　治牙齿疼痛龂间血出去口气辟风冷龙脑【研一分】　蔓荆实　细辛　升麻【各一两】
　　共四味捣罗三味为散入龙脑拌匀每用半钱揩齿良久以温汤潄口
　　胡粉散方　治牙宣血出不止
　　胡粉【半两】　麝香【研半钱】
　　二味同研为散临卧净揩牙漱口　且兼能牢牙
　　齿龋
　　论曰齿龋之病由风热邪气客于手足阳明二经其状龂肿或肿脓出而殠久则侵蚀齿龂宣露一名风龋蜀椒汤方　治牙齿风龋疼痛
　　蜀椒【去目并合口者】　芎防　细辛　升麻　莽草防风　黄芩【各一分】
　　右九味捣筛每用五钱水煎热潄冷吐
　　白矾散方　治龋齿龂肿出脓汁
　　白矾【一分烧灰】　蟾酥【半分】　干虾蟇　麝香【半分】　雄黄【半分】　熊胆【一分】
　　右六味捣罗为散每用半钱牙根
　　牛膝散方　治牙齿风龋疼痛解骨防风毒气
　　牛膝【一两烧为灰】
　　为末以少许着齿间含之
　　又方　取郁李根一握切水一盏至六分热含之吐
　　出虫长六分黑头虫
　　牙齿动摇
　　论曰手阳明支脉入于齿足太阳之脉又徧于齿为骨之所终髓之所养若经脉虚风邪乘之血气损少不能荣润故令动摇也
　　治齿风动摇捍齿牢牙方
　　丹砂【别研一两】　青矾【别研半两】　白矾【别研半两】　马牙硝【别研半两】　防风【半两】　细辛【半两】　黄蜡【一两】　麻油【三两】　松节【二两】　当归【半两】　松脂【二两】　黄茋【一两】　腊月猪脂【半斤】
　　右十三味除脂蜡油外并细剉先于铛中煎脂滤去滓次下油煎三两沸续下剉药煎十余沸以绵滤去滓再下蜡并别研药慢火养成膏于瓷器盒盛每用少许涂患处即差
　　防风汤方　治齿根出露动摇疼痛
　　防风【一两】　蔓荆子【一两】　细辛【半两】　川升麻【半两】　地骨皮【半两】　赤茯苓【半两】　芎防【一两】
　　共七味都剉碎和匀每用半两以酒水同煎热含就于患处良久冷即吐含尽为度日二此一剂永差矣
　　地黄丸方　治齿动摇
　　生地黄【五斤粗者取汁】　山药【四两】　枸根【三两大者】　人参【一两】　白茯苓【四两】
　　右五味先煎生地黄汁捣诸药末用好酒一斗别煎至三升入下地黄汁同再煎入白蜜一斤酥少许煎候可丸即成丸如小豆大毎服酒下二十丸日三服加至五服
　　咽喉门
　　咽喉统论
　　论曰咽门者胃气之道路喉咙者肺气之往来一身之中气之升降出入莫急乎是详攷经络流注即咽喉所繋非特肺胃为然故孙思邈曰应五脏六腑往还神气阴阳通塞之道也又人之气血与天地相为流通咽喉尤为出纳之要故内经曰喉主天气咽主地气若脏热则咽门闭而气塞甚则咽门破而声嘶以至肿痛喉痹生疮悬痈之属与夫哽塞如有物妨闷疼痒多涎唾其证不一不可槩以实热为治大率热则通之寒则补之不热不寒依经调之汤剂荡涤之外复有鍼刺等法要皆急治时不可缓非若腑脏积久之病磨化调养之可比也【一切咽喉病紫雪为要药】
　　升麻汤方　治喉中痛闭塞不通
　　升麻　木通【各一两】　射干　络石　芍药　羚羊角【镑三分】　淡竹叶　杏仁【去皮尖双仁炒各半两】
　　共八味除竹叶外捣筛每服三钱水煎入竹叶七片至六分温服日三
　　喉痹
　　论曰喉痹谓喉里肿塞痹痛水浆不得入也治稍缓杀人由脾肺不利蕴积热毒外犯寒邪二经壅热结于喉间痹而不通其状身热恶寒治法有先鍼而后药者可谓之急先务矣
　　射干丸方治喉痹肿塞
　　射干【一两】　香豉【一合】　杏仁【去皮尖双仁炒】　芎防　犀角【各二两】　升麻【一两】　甘草【炙半两】
　　右七味捣罗为末链蜜丸如小弹丸大每服一丸含化咽津日可三五服
　　治咽喉闭塞不通方
　　大黄末【一分】　蜗牛【二七条】　白矾【末】　马勃【一分】
　　四味于五月五日午时用白梅肉蜗牛同研和丸如栋实大如患者开口不得即以水磨用竹管子吹下喉中立差如轻者以绵裹含化一丸
　　透闗散方　治男子妇人喉痹口噤牙闗
　　雄黄【研】　猪牙皂荚【蜜炙去皮】　藜芦【各一分】
　　三味研为散每用一匙分弹入两鼻中闗透处即差
　　逡巡不救方　治急喉痹
　　皂荚【去皮子生半两】
　　一味捣为末每服少许筯头防肿处更以醋调药末厚涂项下须防便破血出即愈
　　马喉痹
　　论曰马喉痹之状势如奔马喉间痹痛肿连颊骨壮热烦闷数数吐气者是也此葢脾肺不利热毒攻冲发于咽喉所致
　　生犀丸方　治热冲喉间连颊肿数出气烦满
　　犀角　枳实　射干　海藻【洗去咸】　升麻【各一两】杏仁【去皮尖双仁研】　白附子　百合【一两半】　胡黄连蒺藜子【各三分】
　　右十味捣罗为末链蜜丸如弹子大毎服一丸绵裹咽津不计时
　　天门冬丸方　治马喉痹咽喉肿痛唇焦舌干顋颊连
　　肿
　　天门冬　参　恶实【炒各一两】　百药【半两】　人参【一分】　紫苏【半两】　甘草【炙一两半】　蓬砂【研一分】　龙脑【一分】
　　右九味捣研为细末錬蜜和丸如皂子大每服一丸食后临卧熟水下
　　治马喉痹肿连颊吐气方
　　马防铁【一具】
　　以水三升煎至一升细细含咽
　　龙脑散方　治马喉痹颊咽痛
　　白龙脑【细研】　牛黄【细研】　犀角屑　羚羊角屑　参　马牙硝【细研】　沉香　甘草【炙剉】　硃砂【以上各一分】蓬砂【研一钱】　升麻【半两】
　　右十一味除龙脑牙硝捣筛为散每服三钱水一盏竹叶七片同煎去滓温入龙脑马牙硝一钱搅令匀细细含咽
　　咽喉生痈
　　论曰肺气上通于喉咙胃经外连于咽嗌其气和平则呼吸咽纳无所妨碍若脾肺壅热熏发上焦攻于咽喉结聚肿痛不得消散热气炽盛致结成痈妨害吐纳古方论一寸为疖二寸至五寸为痈其候使人寒战欬吐稠浊善用鍼者辨其可刺宜速破之仍施以防饵之剂天门冬煎方　治喉痈咽嗌不利
　　生天门冬【汁二升】人参【一两】　生麦门冬【汁一升】　生姜【汁一升】　桂【一两】　半夏【汤浸七遍暴干一两】　赤茯苓【二两】　生地黄【汁一升】　牛黄【研半两】　甘草【三分】
　　右十味除四味汁外余六味为末先以天门冬麦门冬汁煎减半次入生姜汁又减半次又入地黄汁并余六味末同煎汁欲尽即入白蜜一斤酥四两同成以瓷盒盛不拘时以温水调下一匙以差为度
　　射千汤方　治喉痈咽嗌肿塞及心肺热极吐纳不利射干【半两】　升麻　大黄【生用】　恶实【生用各一两】　木通马蔺子【炒半两】
　　右六味捣筛毎服三钱竹叶七片水煎去滓下马牙硝半钱搅令匀不拘时候细细温服
　　尸咽喉
　　论曰道家服药务先去三虫者以其为人害也尸咽之病亦本如此巢氏谓腹中尸虫上蚀咽喉能令生疮或或痒或痛如候者是也善摄生者傥未能除去亦当服药治之勿使妄动则善矣
　　黄檗汤方　治尸咽喉闭塞出疮及干呕头痛食不下黄檗【炙半两】　升麻　木通【各一两】　竹茹【三分】　麦门冬【一两半】　参【一两】　前胡　大青【各三分】
　　共八味捣筛毎服三钱水煎去滓入芒硝末一钱搅匀温服如鼻中有疮以生地黄汁少许滴入鼻中日三五服不计时候若通利加芒硝不欲利去之
　　一捻金方　治尸咽及走马喉痹或脑内生痈
　　雄黄【研】　藜芦　猪牙皂角【去皮子各一分】
　　三味捣研为散先含水一口用药一米许搐鼻内即吐去水少时立效
　　咽喉中如有物妨闷
　　论曰喉者胃之系故咽主咽物天气通于肺故主通气咽喉如有物妨闷者乃肺胃壅滞风热客结于咽喉使然故圣惠谓忧愁思虑气逆痰结皆生是疾也射干汤方　治咽喉中如有物噎塞不下
　　射干　升麻　紫苑　百合【各半两】　木通【一两】　赤茯苓　桔梗【各三分】
　　右七味每服三钱水煎食后温服如要通利毎服加朴硝末一钱同煎服
　　半夏木通汤方　治咽喉如有物噎塞饮食妨闷半夏【汤洗七遍】　木通　干姜【各半两】　芍药　桑根白皮
　　共五味毎服三钱入盐少许煎温服又一方捣罗为末錬蜜丸如梧桐子大每服十五丸食后生姜汤下加至二十丸
　　四物汤方　治咽喉中如有物咽吐不利
　　半夏【姜汁浸一宿焙】　厚朴【姜汁炙】　陈橘皮【浸去白各一两】　赤茯苓【二两】
　　共四味毎服二钱入生姜三片同煎食后温服
　　厚朴汤方　治咽喉中如有物
　　厚朴【姜汁炙炒】　赤茯苓【各一两】　半夏【洗七遍切焙一两半】　紫苏叶【一两】
　　共四味每服三钱入生姜三片同煎食后温服
　　石莲汤方　治咽喉如有物噎塞饮食不下
　　石莲　人参　杵头糠【各一分】
　　共三味每服三钱水煎温服日二
　　杵糠丸方　治咽喉中如有炙脔食即噎塞
　　碓杵头细糠【二合】
　　一味为末链蜜和丸如弹子丸每空腹含化一丸微微咽津下
　　杏仁煎方　治肺胃壅滞咽喉中如有物妨闷
　　杏仁【汤浸去皮尖双仁炒】　桑根白皮　贝母【各一两半】　生姜汁【二合】　地黄汁【二合半】　酥【半两】　大枣【六十枚去核】　紫苑【二分】　甘草【炙】　桔梗【炒】　五味子　赤茯苓【去黒皮】　地骨皮【各一两】　人参【三分】
　　共十四味研杏仁以水五升滤取汁将草药细剉同煎至二升以绵滤去滓续下酥及地黄汁漫火煎成膏毎食后含一匙细细咽津
　　骨鲠
　　论曰用药之法有不取于气味特以意为用者若鱼网虎骨之治骨鲠是也然网能制鱼乃鱼之所畏虎能伏兽乃兽之所畏其所制伏既不同则用之不异矣治咽喉诸鲠輭骨散方
　　赤茯苓　陈橘皮【浸去白各半两】　甘草【炙】　缩砂仁【各一分】
　　共四味为散毎用二钱先掺口中次用新水一盏咽下
　　马渤散方　治骨鲠在喉中不出
　　马渤　白矾灰　恶实　陈橘皮【浸去白各半两】
　　共四味研为末浆水和丸如樱桃大含化咽津
　　橘皮丸方　治骨鲠在喉中不出
　　陈橘皮【去白半两】　乌贼鱼骨【去甲】　沙糖【各一分】
　　右三味捣罗为末链蜜和丸如皂子大绵裹含咽
　　栗皮丸方　治诸骨鲠在喉中不出
　　栗子肉上皮【半两为末】　乳香　鮎鱼【各一分】
　　三味同研为丸如梧桐子大看骨逺近绵裹一丸水润外留绵线吞之即钓出
　　饴糖丸方　治诸鱼骨鲠在喉中
　　饴糖【不拘多少】
　　一味为丸如鸡子大吞之又渐作大丸子再吞即效
　　鱼网散方　治诸鱼骨鲠在喉中
　　捕鱼网【一片】
　　一味烧灰研细每服一钱新水调下又以鱼网覆鲠人头上即下
　　鸬鷀散方　治诸鱼骨鲠在喉中
　　鸬鷀毛翅【十片】
　　一味烧灰细研每服一钱浓汁橘皮汤调下或以绵裹含咽即下
　　薤白嚼方　治诸鱼骨鲠在喉中
　　薤白
　　一味嚼令揉取麄线系之持线一端吞薤到鲠处引之即出
　　揉筋引方　治诸鱼骨鲠在喉中
　　鹿筋【不拘多少】
　　一味渍之令輭索如弹丸持一端吞之至輭处徐徐引出
　　虎骨散方　治诸兽骨鲠
　　虎骨
　　一味研细每服一钱水调下狸骨亦得
　　血余散方　治食中髪鲠不下绕喉
　　乱髪【一团烧灰】
　　一味研为细散每服一钱粥饮调下
　　猪膏吞方　治诸鲠
　　猪膏
　　一味吞如杏核大未差再吞
　　蝼蛄散方　治诸鲠并刺不出
　　蝼蛄头【一枚】
　　一味为散以绵裹咽津勿令鲠人知若刺不出者涂刺疮上即出
　　治诸鲠方
　　右方用木炭皮为末研令极细如无炭皮但坚炭亦可粥饮调下二钱四五服以鲠下为度
　　误吞诸物
　　论曰误吞诸物若金银钱钩之类虽非病之自内然无术以出之久则害人若旧梳治髪磁石出针皆意为之治不特取其性味治药之工可谓用心精微者矣治误吞针及箭镞等方
　　肥猪脂肉【不拘多少】
　　一味煑令熟輭恣意饱食即下
　　治误吞针方
　　磁石【一弹大】
　　一味口含之即出
　　瘿瘤门
　　五瘿
　　论曰石瘿泥瘿劳瘿忧瘿气瘿是为五瘿石与泥则因山水饮食而得之忧劳气则本于七情之所感气则随之或上而不下或结而不散是也
　　治瘿瘤海藻散方
　　海藻【一两】　昆布【一两半】　海蛤　木通　白茯芩【三两】桂心　羊靥【十枚去脂炙黄】
　　右七味捣研为散非时温酒下三钱夜再服
　　茯芩丸方　治气结喉中蓄聚不散成瘿
　　白茯苓【三两】　半夏【汤洗去滑】　生姜【二两】　昆布　海藻【各五两】　桂心　陈橘皮【各一两】
　　右七味为末链蜜丸如杏仁大常含化一粒细细咽津令药气不絶
　　诸瘤
　　论曰瘤之为义畱滞而不去也气血流行不失其常则形体和平无或余赘及郁结壅塞则乘虚投隙瘤所以生初为小核寝以长大若杯盂不痒不痛亦不结强方剂所治以治瘿法同但瘿有可鍼割而瘤慎不破尔消肿散方　治骨瘤石瘤肉瘤脓瘤血瘤大如杯盂升斗者三三十年不差致有脓溃令人骨消肉尽或坚或輭或溃令人惊惕寤寐不安体中掣缩乌贼鱼骨【去甲】　硫黄【各一分】　白石英　紫石英钟乳【各半两】　干姜　大黄【炒】　附子【去皮脐】　胡燕屎　琥珀【各一两】　丹参【三分】
　　共十一味为散贮以韦囊勿令气泄若疮湿即传之若疮干无汁者以猪膏和傅日三四易之以干为度若汁不尽者至五剂十剂止着药令人不疼痛若不消加芒硝二两
　　神效散方　治项气瘤结附赘日渐增长
　　猪羊靥【各三十枚旋入猪胆内蘸过令干】　陈橘皮【去白一两】
　　三味为散毎服二钱空心米饮调下初结不过数服觉消不用久服
　　瘰门
　　瘰桔核
　　论曰瘰桔核者由风热毒气蕴积肝经攻注筋脉毒气郁而不散故项腋之间瘰结聚成核或如梅枣核状累累相连其证令人乍寒乍热头项强痛心神烦躁盖毒气与气相搏则荣衞不和使之然也
　　沉香汤方　治瘰毒肿
　　沉香　丁香　木香　麝香【研各一分】　连翘　黄芩【各半两】　犀角【一两半】　升麻【一两】
　　每服五钱水煎温服空心日午夜卧各一服
　　凝氷散方　治风热毒气项下结核及欲作痈疽疮疖
　　发背等疾
　　菉豆粉　乳香【研各一两】
　　二味合研为散实人分作四服虚人分作八服食后米饮调下就有核处一边卧尽剂必差大消肿痛
　　内消方　治瘰疬肿结
　　蜗牛殻【不拘多少】
　　一味捣为细散每服二钱空心米饮调下日再至四十九日自消
　　消毒涂方　治风热结鞕肿赤疼痛及腮颔下忽结成核
　　大黄【二两】　景天【即慎火草】
　　二味同研烂涂于患处日再傅
　　平肌散方
　　黄狗骨头【烧灰】　鲮鲤甲【烧灰各一钱】　乱髪【一团纸烧灰】
　　三味研匀如疮口已干用白津唾调湿傅之日三四次疮即平愈
　　治瘰疬在项上结成颗块及触处但有结凝似作瘘痈
　　急灸法
　　独头蒜【一斤】
　　一味截两头去心作艾炷火与蒜称贴疬子灸之勿令破肉但取气而已觉热勿畏每七壮易蒜可至七易取消
　　治五种瘰牡蛎散方
　　牡蛎【煆研】　连翘【瓦上炒各一两】
　　二味为细散每服一钱临卧无灰酒调下差后更服一两永不发
　　瘰寒热
　　论曰甲乙经论瘰寒热皆鼠瘘寒热之毒气留于脉而不去上攻于项腋之间风热毒气与血相搏则荣衞不和故瘰而发寒热也
　　连翘丸方　治瘰寒热结核在项腋之下坚痛连翘　参　木香　升麻【各一两半】　大黄【蒸半两】大麻子【别研微炒】　昆布【各二两】　枳殻【麸炒一两半】
　　共八味捣罗为末链蜜丸如梧桐子大每服十五丸食前米饮下加至二十丸
　　木香消毒汤方　治瘰连连大小寒热烦闷
　　木香　大黄【生用各半两】　竹叶【干者一分】　连翘【一两】　独活【半两】　栀子仁【一分】
　　共六味毎服三钱水酒童子小便共一盏同煎温服
　　瘰久不差
　　论曰风热毒气蕴积腑脏攻于筋膜则结为瘰疬其毒气所感深者则冲发肌肉令久不差此疾尤忌忧思恚怒气血劳伤饮食寒冷
　　漏芦汤方　治瘰久不差将欲破者
　　漏芦【半两洗焙】　海藻【半两】　连翘【一两】　沉香【半两】山栀子仁【一分】　参　丹砂【各三分】
　　右七味捣筛每服三钱水煎温服
　　乌鸡丸方　治瘰久不差
　　鸟鸡卵【一枚】　锦贝子
　　二味将锦贝子入在鸡卵内用湿纸裹头七重再用泥固济火煆过后入地坑内出火毒一宿取出研细入大黄末半两麝香一钱同研细链蜜丸如菉豆大空心蜜水下五十丸不过五服效
　　连翘汤方　治瘰不差败肉生脓
　　连翘　犀角【各一两】　参　木通　黄蓍　漏芦杏仁【去皮尖双仁炒黄各一两半】
　　共七味捣筛每服五钱水煎食后温服日三










　　圣济总録纂要卷十九
　　钦定四库全书
　　圣济总录纂要卷二十
　　休宁程林纂
　　痈疽门
　　痈疽统论
　　论曰周官疡医与疾医分职而异治凡有疡者受其药焉葢非专门之学不足以深究博识故也人之气血与天地同流经络常数与昼夜同度一或壅而不通沮而不利则血老不作汗肉陈不脱垢蒸气不达痈疽内热甚于焚溺治之不可缓是以喜怒忧乐之不时饮食居处之不节芳草药石之发动内使阴阳不平而蕴结外致荣衞凝澁而腐化轻者起于六腑浮达而为痈外溃肤肉经所谓荣衞稽留于经脉之中血澁不行衞气壅遏不通热甚则肉腐为脓然不陷肌肤骨髓不为焦枯五臓不为伤损其皮薄以泽是也　重者发于五脏蕴结而为疽内消骨髓经所谓热毒炽盛下陷肌肤骨髓焦枯五臓涸竭当其病下良肉无余其皮夭以坚上如牛领之皮是也夫疮肿之患莫大于痈疽明乎二者则凡肿毒丹可以类推矣故证有浅深治有轻重若疮发之初汤液疏其内鍼石疏其外内外之治不同也五脏内虚则平补内实则駃利补泻之法不同也疮发于虚处则难差发于实处则易愈则其生有虚实之辩富贵体逸危殆者多贫贱形苦困笃者少则其形有苦乐之辨浅疮若在厚处攻之易平深疮欲在薄处达之易及则肌肉皮肤有厚薄之辨脉见洪滑麄散其病难治脉见微澁迟缓其病易治则脉之与病有应否之辨凡痈之类其气浮达宜灸而不宜鍼烙凡疽之类其气深沉宜针烙而不宜灸此灸针烙之异也淋射熁贴以清肿毒膏润温养以生肌肉此先后终始之序也昔人论痈疽病者惑于人神所在不可妄行鍼鍼刺见血不知神之与形固为休戚体既不平神焉能定内经痈疽不得顷时回恐内烂筋骨第通脏腑岂有人神之忌耶
　　痈疽所生忌穴
　　背面九处不可患疮
　　第一入髪际为玊枕亦为舌本　第二项颈节第三为崇骨　第四大椎为五臓　第五脊骨两边肺俞穴　第六夹脊骨两边脾俞穴及肝俞穴
　　第七脊骨两边肾俞二穴　第八后必鸠尾穴第九鸠尾骨穴
　　正面五处不可患疮
　　第一喉骨为重鴈　第二当胸前为神舍　第三为心鸠尾　第四当乳穴　第五脐下二寸为肠屈之间
　　侧面三处不可患疮
　　耳下近耳后牙车尖央陷中为喉脉一穴
　　当膊下下穴为肩骨　承山上三寸一穴为腨肠
　　辩痈疽证候羙恶法
　　夫痈疽外发其理易明至于内痈内疽隠而不见目既不接治之至难然五臓六腑有俞募虽结困于中而自形于外外察其部内审其源定药按方若拔芒刺然则痈疽之发有五善七恶之证不可不察也　烦躁时嗽腹痛渇甚或泻利无度或小便如淋一恶也　脓血大泄肿焮尤盛脓色败臰痛不可近二恶也　喘麄短气恍惚嗜睡三恶也　目视不正黑睛小白睛青赤瞳子上视者四恶也　肩项不便四肢沉重五恶也　不能下食服药而呕食不知味六恶也　声嘶色脱唇鼻青赤面目四肢浮肿七恶也　动息自宁食饮知味一善也　便利调匀二善也　脓溃肿消色鲜不臰三善也　神彩精明语声清亮四善也　体气和平五善也痈疽发背治有专门寒热虚实善恶浅深阴阳臓腑不深谙者恐多错误东坦曰少有差谬变症甚于伤寒未可按方疗治故一方不录其余一切痈疖疮毒则精选不遗也
　　附骨痈
　　论曰凡身体盛热不可当风冷之气入于肌肉则热抟伏不得出故附着于骨而成痈也其状无头但肿而濶皮肤薄泽者以毒气伏留于内故也法宜外散其寒内达蕴结之热
　　治附骨痈方
　　新鼠皮【一张】
　　一味看疮大小裁贴日二次若出脓用猪脂贴
　　治附骨痈方
　　萞麻子【去殻不拘多少】
　　一味研令细取涂痈上日三两度即差
　　治附骨痈方
　　生地黄【取汁一盏】
　　一味用银石器中煎如膏候冷涂肿上日三五度即差
　　乳痈
　　论曰足阳明之脉自缺盆下于乳又冲脉者起于气冲并足阳明之经夹脐上行至胸中而散葢妇人以冲任为本若失于将理冲任不和阳明经热或为风邪所客则气壅不散结聚乳间或硬或肿疼痛有核皮肤焮肿寒热往来谓之乳痈然风多则肿硬色白热多则肿焮色赤若不即治血不流通气为留滞与乳内津液相腐化为脓然此疾产后多有者以冲任之经脉上为乳汁下为月水新产之人乳脉正行若不自乳儿乳汁蓄结血气蕴积即为乳痈又有因乳子汁出露风邪气外客入于乳内气留不行传而为热则乳脉壅滞气不疏通蓄结成脓疼痛不可忍世谓吹乳速宜下其乳汁导其壅塞散其风热则病可愈
　　黄芩饮方　治乳痈初觉赤肿有异于常
　　黄芩　甘草【炙令黄】　桑上寄生【炙】　麦门冬赤芍药　防风　黄蓍【炒各一两】　木通【一两半】
　　右八味捣筛毎服三钱入枣三枚同煎再入乳糖一分更煎令消温服三日早晨日午夜卧各一服
　　鲮鲤甲散方　治乳痈疼痛结硬不可忍
　　鲮鲤甲【烧灰一两】　栝楼【一枚烧灰】
　　二味研和为散每服二钱空心用葱调酒下
　　牡蛎散方　治乳痈初发肿痛结硬欲成脓令一服差
　　牡蛎【取脑头厚处生用】
　　一味细研为散每服三钱研淀花冷酒调下如痈成溃者以药末傅之仍更服药一日三服
　　桦皮散方　治乳肿初发肿痛结硬欲成脓一服差以北来真桦皮烧灰酒服方寸匕就病乳处卧及觉已差
　　甘草饮方　治乳肿痛虑作痈毒
　　甘草【半炙令赤黄半生用】　栝楼【一枚去皮取瓤】
　　二味先以酒二盏煎甘草至一盏入栝楼瓤同绞和匀滤去滓温顿服未差更作服之
　　丹参膏方　治乳痈疼痛
　　丹参　白芷　芍药【炒各二两】
　　三味以苦酒浸经一宿又取猪脂半斤微火上同煎之令白芷黄其膏成去滓以膏涂痈肿处差
　　乳香涂方　治乳痈
　　乳香【一两为末】　丹砂【半两研末】　葱白【三两切】
　　三味先研葱令细入二物末再研令匀涂傅乳上干即易之
　　治乳痈结硬疼痛方
　　泥和芥菜【半斤】
　　一味剉碎以水四升煮取二升倾于瓷瓶内熏乳肿处日三五度即差
　　治乳痈结硬疼痛方
　　和泥葱【半斤】
　　一味细剉以水四升煮十数沸于瓷瓶子内盛熏乳肿处冷即再暖以差为度
　　连翘汤方　治吹乳乳痈
　　连翘　瞿麦穗【各一两】　升麻　生干地黄　芍药【各三分】　甘草【炙一分】　射干【半两】　参【三分】
　　右八味细剉如麻豆大每五钱水煎温服食后
　　肠痈
　　论曰肠痈为病其身甲错皮肤急按之濡如肿状腹无积聚身无热或恶寒自汗其脉迟者脓未成可下之当有血脉洪数者脓已成不可下也
　　牡丹皮汤　治肠痈
　　牡丹皮【一两】　芍药　生干地黄　丹参【各二两】　桔梗【炒】　麦门冬【去心】　薏仁【各一两半】　赤茯苓　甘草【炙】　败酱【各一两】
　　右十味捣筛为粗末每服用药五钱入生姜五片同煎空心日晚温服
　　附子汤方　治肠痈
　　附子【去皮脐】　败酱【各三分】　薏苡仁【一两半】
　　右三味防咀如麻豆大每服三钱水煎空心日晚温服下脓血即差
　　大黄牡丹汤方　治肠痈
　　大黄【炒】　牡丹皮【各二两】　桃仁【汤浸去皮尖双仁半两】　芒硝【研】　冬仁【三合】
　　右五味捣筛粗末每服用五钱白水煎空心温服以利下脓血为度
　　薏苡仁汤方　治肠痈
　　薏苡仁【一两】　牡丹皮　桃仁【汤浸去皮尖双仁各一两】　子仁【半两】
　　右四味捣节毎服五钱水空心日晚温服
　　胃脘痈
　　论曰内经谓人病胃脘痈者当候胃脉其脉沉细者气逆气逆者人迎甚盛甚盛则热人迎者胃脉也逆而盛则聚于胃口而不行故胃脘为痈也夫阴阳升降则荣衞流通气逆而隔则留结为痈胃脘痈者由寒气隔阳热聚胃口寒热不调故血肉腐坏以气逆于胃故胃脉沉细以阳气不得下通故人迎甚盛令人寒热如疟身皮甲错或咳或呕或吐脓血观伏梁之病亦有侠胃脘内痈者以其裹大脓血居肠胃之外故也
　　射干汤方　治荣衞不流热聚胃口血肉腐坏胃脘成痈射干【去毛】　栀子仁　赤茯苓　升麻【各一两】　赤芍药　白术【各一两半】
　　右六味防咀如麻豆大每五钱水煎入生地黄汁一合再煎三沸温服不拘时候日二服
　　麦门冬汤方　治热气留聚胃脘内结成痈
　　麦门冬　犀角　萎蕤　荠苨　赤芍药　石膏【各一两半】　甘草【炙】　紫雪【各一两】
　　右八味捣筛毎服五钱水煎入竹沥一合再煎二三沸温服
　　芍药汤方　治胃脘蓄热结聚成痈
　　赤芍药　犀角　木通　石膏　升麻【各二两】　甘草【生】　朴硝　参　麦门冬【各一两去心】
　　右九味捣筛每服五钱水煎温服不计时候
　　附骨疽
　　论曰附骨疽者由风入骨解与热相复冷湿所折风热伏结不得发散蕴积成毒故附骨而为疽喜发于大节解间按之应骨皮肉微急隠在肌而不外见是也治之宜急稍缓则脓不得溃而肢体变青黯者不可治也漏芦汤方　治附骨疽
　　漏芦【去芦头】　升麻　连翘　麻黄【去根节各一两】　防己【三分】　大黄【炒两半】　木香　白敛　沉香【各三分】
　　右九味捣筛每服五钱入竹叶七片同煎更入芒硝一钱搅匀空心温服取利三两行为度未利再服
　　败酱汤方　治附骨疽
　　败酱【二两】　大黄【炒一两】　桃仁【二两】
　　三味捣筛毎服五钱先取皂荚刺一两剉碎以水二盏煎至一盏半漉出下药及朴硝一钱同煎空心温服
　　内消小豆散方　治附骨疽
　　赤小豆【一合】　糯米【炒黒五合】
　　二味为散水调如糊涂摊故帛上贴干即易之疮肿门
　　诸疮
　　论曰诸疮皆缘风湿热毒之气种类甚多载之方书备矣然有俗名疮本论未见采录考之皆不离于邪气逆肉理害肌肤者今随症以治法附之虽田野下俚取而用之判然可晓不必泥于诵袭也
　　露蜂房散　治头面上无名疮黄水不止
　　露蜂房　蛇蜕
　　各烧灰等分入腻粉少许拌匀麻油和傅
　　黄香饼　治鬈毛疮在头上初生如葡萄痛不止
　　川郁金【五钱】　川栢【一两】　乳香【炙一分】
　　共末桃花水和作饼贴之
　　龙骨散　治髪际疮初生如粟米大或痒或痛
　　白龙骨　胡粉　乌贼鱼骨【去甲五钱】　铅丹【沙紫五钱】
　　共研用盐汤洗过贴之日二三次
　　海带散　治缘唇上疮
　　海带
　　焙干为末临卧贴上二三宿即差
　　白龙散　治眼睛漏疮目大眦出脓汁有孔子
　　龙脑　马牙硝【五钱】　菉豆粉【一钱】
　　研极细用灯心蘸药防之日四五
　　井中苔散　治彻耳疮
　　井中苔　土马【等分】
　　焙干共末麻油和傅患上日二
　　马齿苋涂　治唇面肿
　　马齿苋
　　去根洗净捣取汁涂之冬月用末水和涂日二
　　麝香散　治鼻疳疮侵蚀鼻柱
　　麝香【研】　草乌【烧灰三钱】
　　共研匀干掺日二三
　　百合散　治颐颏疮一名独骨疮
　　百合　川栢　白芨【一两】　萞麻子【五十粒】
　　共研用朴硝水和作饼贴疮上日三五次
　　红粉散　治粉铃疮绕颈项赤烂多汁
　　蜜陀僧【煆】　白龙骨【煆五钱】　胡粉【二钱】　铅丹【炒紫一钱】
　　共研油和涂日三
　　芙蓉　治腮肿痛或破或疮
　　芙蓉叶
　　取生者烂捣如泥傅之帛系一日换
　　败蹄散　治天柱疮生脊大椎上如钱大赤色出黄汁
　　不止
　　驴蹄【刀削二十片烧炒】　胡粉【熬一分】　麝香【少许】
　　共研末破用米醋麫糊和成膏涂上已破干掺日二
　　诸恶疮
　　论曰内经云诸疮疡皆属心诸湿肿皆属脾葢心主血脾主肉也由体虚受风湿邪毒与气血相抟故发疮也甚者焮肿满痛溃而多汁或形体为之壮热稍缓不治则毒气内攻难以疗也
　　麝香散　治一切恶疮久不差
　　麝香【当门子二枚】　丁香　木香　紫檀香【一分】　乳香没药【炙五钱】
　　共末用鸡子清和匀入殻内饭上蒸熟晒干研分六服茶饮下日二
　　腻粉乳香散　治一切恶疮久不差者
　　腻粉【二钱】　乳香【一钱】　葱白【一根煨熟】
　　共捣烂摊帛上贴之三日一易差
　　二黄散　治一切不测恶疮年深不愈
　　大黄　川连　山栀　白芨　青黛　连翘【五钱】
　　共末水和涂
　　白香散　治一切恶疮久不差
　　枫香脂　腻粉　防风【一分】
　　共研末用甘草水洗过傅上痛立止
　　蛇床子散　治一切恶疮久不差
　　蛇床子　粉　硫黄【一分】
　　共末用麻油和傅日二
　　反花疮
　　论曰疮生恶肉久则反出疮外故名曰反花疮其初如饭粟破之血出余毒尚炽恶肉随生根深而脓溃皆风热毒气所作
　　甘草涂　治反花疮
　　甘草【半生半炒】　白枯矾　人中白【煆】　蜜陀僧【煆五钱】
　　共研为细末用童便慢熬成膏煎葱椒水洗过傅上日三五次差
　　胭脂涂　同上
　　胭脂【一两】　胡粉【两半】
　　共研匀以盐汤洗过干涂日三次差
　　藜芦傅　同上
　　藜芦【研为细末】　雄猪脂【一两】
　　化猪脂入末和成膏涂患上日三五次
　　桺槐煎　同上
　　栁枝叶　槐枝叶
　　细剉各二升用水五升煎减半去滓煎如稠涂患上日三五
　　浸淫疮
　　论曰心恶热若风热蕴于心经则神志躁郁气血鼓作发于肌肤而为浸淫疮也其状初生甚微痒痛汁出渐以周体若水之浸渍淫泆不止故名曰浸淫其疮自内而出流散四肢者轻以毒气外出故也从四肢反入于内则重以毒气内入故也
　　升麻汤　治心有风热淫疮徧体
　　升麻　大黄　片芩　白芍　枳实【一两】　甘草川归【五钱】
　　水煎五钱入灯心一把空心温服日二
　　鲫鱼涂　治疮癣浸淫
　　生鲫鱼【三四寸长者一尾】　香鼓【一合】
　　捣极烂涂疮上日二易
　　雄鸡冠血涂　忽得浸淫疮不早治绕身周匝则能杀人
　　雄鸡冠血【性烈雄大者】
　　用针活取血涂傅疮日三五次即差
　　燕窠傅　治浸淫疮久不差
　　胡燕窠
　　取向东方者为细末用葱椒水洗过傅疮上日二三效
　　苦栋根傅　同上
　　苦栋根及皮
　　烧灰研细用猪脂和傅疮上日二三
　　下注疮
　　论曰足三阴之脉脾肾肝之经也并起于足大小指之内循足跗内踝前上膝胫中若风湿毒气乘之则荣衞枯澁稽畱不行气脉下注于脚膝胫间故令皮肤肿软结核成疮脓水不絶绵厯年嵗愈而复发以毒气自上而下如水之注故名曰下注疮
　　枳殻丸　治毒气下注脚膝膝胫皆疮
　　枳殻【去白炒二两】　怀生地　五加皮　防风【二两】　羌活【一两】　黄茋【三两】
　　共末入蜜杵丸如梧桐子大空心酒下二三十丸日二
　　蚯蚓泥散　治下注疮久不差
　　蚯蚓泥【韭菜地上烧赤研一两】　腻粉【一分】　麝香【五分】
　　共末用葱汤洗过干傅
　　白黄散　同上
　　白枯矾【一分】　川连【五钱】　腻粉【一钱】
　　共研匀以鸡子白和涂患上日二
　　鲫鱼散　同上
　　鲫鱼【去鳞肠一尾三四寸大】　川连【五钱】　铅丹　胡粉蜜陀僧【煆赤研一钱】
　　共末入鱼肚内纒扎用泥固济烧赤出火毒研末入猪胆汁和傅日二　此方亦治恶毒疮
　　蒜灰散　治一切恶毒风湿疮下注血气冷新肉不生者
　　蒜【大者百头】
　　去皮根苗切片暴干入小铁锅内净盆葢之用盐泥封固不令透气以火链成灰出火毒研细干傅疮上日二此治冷恶疮最妙若热毒恶疮不可傅傅之肉反烂开故也
　　冷疮
　　论曰形不足者温之以气气能养形故也周官疡医掌肿疡溃疡金疡折疡有五气养之法盖以气不足则血不行血不行则经久不差所谓冷疮是也盖诸疮既溃风冷之气客于荣衞伤于肌肉故令疮冷而不痛痒俗谓之冷瘘治宜温肌养心瘀除脓则愈
　　二黄散　治冷疮不愈
　　雄黄　雌黄　定粉　腻粉　蜜陀僧【一两】　乳香【炙一两】
　　共研末入生蜜和傅日二
　　葱白汤蒸法　治一切疮风冷肿痛皆因疮肿坐于水
　　中及风所致若肿胀入腹则能杀人
　　葱白　薤白【半斤】　川椒　香豆【二合】　川芎【一两】　防风【二两】
　　共粗捣用长瓷瓶内药入水三升以故帛纸数层封口缚重汤煎熟取孔通气以疮当气口上射之令疮出黄水尽即止日二次
　　月蚀疮
　　论曰月蚀疮小儿多有之葢由嗜肥甘荣衞不清风湿毒热之气蕴积腑臓其疮多生于两耳及鼻面间并下部诸孔窍侧侵蚀之甚则溃烂黄赤汁流达于筋骨月初则疮盛月晦则疮衰以其随月盈虚故名之月蚀疮或谓小儿以手指月而生未必尽然
　　水银膏　治月蚀疮多在耳上及窍傍随月盈虚者水银【一分】　胡粉【与水银研不见星】　松脂　川连末【五钱】　猪脂【四两】
　　熬脂化香去滓再熬入银粉搅匀以盐汤洗过疮上日二三
　　酥粉涂　治月蚀疮
　　蟾酥【五钱】　胡粉【一两】
　　共研涂疮上日二三次
　　又方　治卒得月蚀疮
　　地龙屎　猪脂
　　和涂患上日三次差
　　冻烂肿疮
　　论曰经络气血得热则淖泽得寒则凝濇冬月严寒气血凝聚不流则皮肉不温【音竹】冻焮赤痛肿而成疮轻则溃烂重则损坏肢节也
　　白敛散　治大人小儿冻手皴裂成疮
　　白敛末【三分】　白芨末【五钱】　油麻【二合生捣】　莱菔子【二合】
　　同烂研酒和涂日二
　　猪悬蹄膏　治手足冻疮血出痛苦者
　　猪后悬蹄
　　夜半时烧灰存性研末以猪脂和膏成上日二
　　雉脑膏　治冻面耳并手足冻疮年年发者先痒后痛
　　肿破黄水及血出不止
　　雉脑【雄者一枚捣】　黄蜡【同上】　麻油【减半】
　　慢火熬去滓收成膏涂傅日二三
　　羊肉汤洗　治冻疮肿痒
　　羊肉　葱白【半片】
　　用水煮取汁频洗日二三差
　　川椒汤　治寒冻面目手足肉裂
　　川椒【炒】　白芷　防风　食盐【一分】　川芎【三分】
　　水煎频洗汤冷暖之
　　尸脚方　治人足在冬月常裂名曰尸脚
　　鸡屎【炒一升】
　　用水三升煑五沸去滓渍洗足裂处冷即易之以差为度
　　牛胶散　治寒冻足跟破裂出血疼痛
　　牛皮胶
　　烧灰研末津唾和涂
　　瘑疮【今之脓窠疮】
　　论曰瘑疮者疥疮之类由风热湿毒客搏于皮肤之间变化生虫其状生于皮肉之处手足尤甚赤根白头相对并生状如小豆或若茱茰子浸淫痒痛之汁出折裂成疮此葢脾肺壅滞风湿乘之与热相搏结聚而成治宜疏涤于内药于外并淋洗之类次第以治藜芦膏　治瘑疮经久虫出
　　藜芦　枯矾　松脂　雄黄【二两】　苦参【两半】　猪脂【半斤】
　　共研末用脂熬末搅匀涂疮上日二
　　胡粉膏　治瘑疮经久不差
　　胡粉【三两】　水银【二两】　皂荚【十挺水浸揉取汁一斤】
　　慢火熬汁五合入银粉搅匀涂疮上日二
　　雄黄膏　同上
　　明雄黄　川连【一两】　片芩　明松脂【二两】　乱髪灰【一分】　雄猪脂【六两】
　　用脂熬令髪尽去渣入末搅匀涂患上
　　虾蟇灰涂　治湿瘑疮
　　干虾蟇【一只烧灰研】　髪灰【各等分】
　　猪脂和涂日二
　　漆疮
　　论曰漆虽有毒性有所畏毒即中之亦有气适然相近者凡中毒轻痒始于面而胸臂防腨应之头面肿起赤延于目搔之随手生防防已而细疮如粟重则徧身作疮小如麻豆大若桃李红赤肿焮异常痛楚旋差旋发如火之状是也
　　铁浆饮　治漆疮
　　铁浆
　　用蜜绢滤过随量饮之即差
　　又方　同上
　　栁叶【生者三斤】
　　用水一斗煮汁频洗差
　　芒硝汤淋洗　同上
　　芒硝【五两研】
　　用滚汤入硝浸洗日三次差
　　又方　同上
　　猪脂
　　熬化频涂疮上
　　蟹黄涂　治漆疮焮肿痛楚
　　生蟹黄
　　用之频涂疮上干即易之
　　鸡子黄涂　同上
　　鸡子
　　取黄频涂干易差
　　四和膏　治漆疮徧身焮赤肿痛
　　麻油　松脂【二两】　桂心【末】　黄蜡【一两】
　　用油化脂蜡入桂末和涂
　　川椒汤　治漆疮
　　川椒
　　水煎汤频洗之差
　　汤火疮
　　论曰水火之气当因其势而利导之夫汤火所伤毒热方炽通导而泄其气可也苟救目前痛楚遽以冷物淋搨则热毒寒气内抟致有烂骨伤筋之患非热气本然汤火之伤本非气血所生病故治不及于汤液特在乎涂膏汁专治其外而已
　　清凉膏　治汤火伤
　　生山药
　　洗净去皮烂研如膏疮上痛立刻即止且无瘢痕
　　鸡黄涂　同上
　　鸡子黄
　　将鸡子煑熟用黄慢炒取油入腻粉搅匀上无瘢痕
　　戊巳散　治汤火疮大热肿痛
　　干牛粪
　　烧灰存性为末用生麻油和涂日二次差
　　又方　同上
　　好米醋
　　用醋倾净土上取醋泥之日二次立刻止痛无瘢痕
　　又方　同上
　　侧栢叶
　　将叶烧灰存性罗过用生蜜和涂日二三差





　　圣济总録纂要卷二十
<子部,医家类,圣济总录纂要>
　　钦定四库全书
　　圣济总録纂要卷二十一
　　休宁程林纂
　　疮肿门
　　丁肿
　　论曰丁肿者由风邪毒气入于肌肉所生也凡有十种一者疮头乌而强凹二者疮头白而肿实三者疮如垩垽色四者疮似葩红色五者疮头内有黑六者疮头赤红而浮虚七者疮头葩而黄八者疮头如金箔色九者疮头如茱萸十者疮头如石榴子亦有初如风疹搔破青黄汁赤里有赤黒脉而小肿亦有全不令人知忽衣触手摸着则痛若故取便不知处亦有肉突起如鱼眼之状赤黒碜痛彻骨久结皆变至烂疮疮下深孔如火针穿之状初作时突起如丁盖故名丁疮令人恶寒四肢强痛三日疮变焦黒肿大光起根硬不可近犯之则痛彻骨其发于手足头面骨节间为气血所防尤宜速治不然毒气入腹烦闷恍惚如醉人治无所施矣丁肿方
　　河东栁宗元偶病丁疮凡四十日他药治之莫效长乐贾宣伯教用蜣螂心贴之一夕而穴百苦皆已次年春因食鵞羊肉丁又大作再用之亦如神效按蜣螂心在腹下度取之其肉稍白者是也以此贴疮半日许可穴再易之血尽根出而愈矣
　　巴豆涂　治丁疮乃日本国传来者
　　巴豆【十粒】　半夏【一枚】　附子【半枚】　蜣螂【一枚】
　　各为末以人粪相和看大小疮作纸圈子围疮口以药上用绢贴之一日三易
　　地骨皮散　同上
　　地骨皮【五钱】　小麦　大麻子【各十粒烧灰】　绯帛【五寸烧灰】乱髪【卵大烧灰】　半夏【七枚炒黄】　曲头棘刺【二十枚烧灰即鍼倒下多年者】
　　用骨皮半夏为末与各灰同研匀酒下二钱日二
　　干姜胡椒傅　治一切丁肿恶毒
　　干姜　胡椒【炒】　龙骨　皂荚【去皮子炙】　斑猫【去翅足一两】
　　共末用酒和如膏贴上日二
　　诸疥
　　论曰字书以疥有介守之义言虽防小介然守形体而难治是以疥有五名皆因风热邪气客于皮肤之间久则化为虫时作痛痒故作为疮肿焮赤痛痒者谓之大疥皮内引起结根搔之不痛谓之马疥瘙痒皮起谓之干疥三者为重以风湿热气深在肌肉故也若水疥防防如瘭浆湿疥疮小而汁出特风热淫于皮肤之间故浅而轻俱风热之客故皆有虫或谓蛲虫内出理或然也治宜疏风涤热当以薫浴傅涂汤液并施则善苦参散　治徧身疮疥风毒瘙痒
　　苦参　白花蛇【酒浸去皮骨炙】　川连　川归【三两】　人参参　丹参　白芍　防风【五钱】　白蒺藜【炒去刺一两】
　　共末酒下二钱
　　快肌丸　治徧身疮疥瘙痒
　　威灵僊【三两为末】　雄猪胆【三枚】
　　用胆汁和末丸梧子大荆芥汤下二十丸
　　防风丸　治一切风疥疮癣皮肤瘙痒瘾疹
　　防风　蝉脱　猪牙皂【炙去皮二两】　天麻【三两】
　　共末用精羊肉煮极烂以酒熬成膏丸梧子大用荆芥酒下三十丸日二
　　苦参丸　治一切疥疮
　　苦参　参　山栀　独活【二两】　甘菊　防风大黄【炒香熟】　片芩　枳殻【一两】　川连【两半】
　　共末蜜丸梧子大酒下二十丸日二
　　五参散　治诸疥风虚恶疮
　　人参　参　丹参　沙参　苦参　秦芁白蒺藜【炒】　山药　子芩　防风　麻黄【去根节】独活　茯神　细辛【五钱】　山栀　枳殻【三分】
　　乌蛇肉【酒炙一两】
　　共末水下三钱日二
　　鸡子油涂　治一切恶疥疮
　　鸡子【七枚煮热用黄慢炒取油】　腻粉　灰　枯矾【一分】石硫黄【五钱】
　　共研入油和匀涂上日三五次差
　　诸癣
　　论曰癣之字从鲜言始发于防鲜纵而弗治则浸淫滋蔓其病得之风湿客于腠理搏于肌肉否澁久则因风湿而变化生虫故风多于湿则为干癣但有周郭皮枯瘙痒搔之皮起白屑者是也湿多于风则为湿癣周郭中如虫行浸淫赤湿搔痒汁出是也风于气血则为风癣防痹不痛痒是也如钱形则为圆癣如雀目则为雀目癣亦皆赤痛而瘙痒又或牛犬所饮之水刀刅磨淬之浆取以盥濯毒气传人亦能生癣故得于牛毒者状似牛皮于诸癣中最为痛厚乃邪毒之甚者俗呼为牛皮癣狗癣白防而连缀刀癣纵斜无定形凡此八者皆风湿毒气搏于肌中故痛痒不已久而不差又谓之大癣
　　苦参丸　治一切风癣皮肤瘙痒
　　苦参　乌蛇肉【炙四两】　石菖蒲【二两】
　　共末入蜜丸梧子大酒下二三十丸
　　丁香散傅
　　丁香　虾蟆灰【一两】　麝香【一分】　枯矾　五倍子腻粉【研五钱】
　　各末研匀傅上
　　一抹散　治干癣
　　天南星　草乌头【各一枚生为末】
　　用羊蹄根捣取自然汁调涂三日差
　　狼牙丹砂膏　治一切干湿诸癣
　　狼牙　丹砂　枯矾　雷丸　雄黄　藜芦硫黄【一两】
　　共末入猪脂和成膏日涂三五次
　　代指【即天蛇头】
　　论曰疮发指端爪甲脱落名曰代指盖爪者筋之余筋骨热盛注于指端故其指先肿赤热焮痛结聚成脓甚则爪甲脱落世俗谓之遭指又名沦指又名代甲其实此病类于指疽然无蕴毒故色不黯黒即病虽久亦不杀人也
　　漏芦汤　治代指筋骨脏腑中热焮赤肿痛
　　漏芦　升麻　子芩　大黄【炒一两】　参【三分】
　　水煎五钱入淡竹叶二七片煎减半去滓入芒硝一钱再二三沸温服日二已利去芒硝
　　地龙散　治代指
　　地龙
　　去泥瓦上炙为末用猪脂和涂患上日二
　　升麻汤浸　治代指虽内无蕴毒然筋骨中热气壅盛
　　升麻　生甘草【一两】
　　用水煎去滓入芒硝末一两搅匀浸指数十次
　　蛇头疔疮痛不可忍臭不可闻
　　蜈蚣一条焙干为末猪胆汁调
　　又用黒豆生研末入茧内笼之
　　酱蜜涂　治代指不结靥
　　酱汁　白蜜
　　二味和煎令沸稍热涂上日三五次
　　热汤蘸　治代指为五脏气流注十二经毒热冲于手指
　　热汤
　　急蘸五七次冷水浸之又复如此三度便涂羊胆汁差未成脓者用此方甚效或以猪胆盛代指用线扎之亦妙
　　诸丹毒
　　论曰热毒之气暴发于皮肤间不得外泄则蓄热为丹毒以其色如涂丹之赤又复阳气伏于皮肤中故谓之丹因热气慓悍其发无常处大则如掌甚则周流四肢若不急治或壊烂出脓血若发于骨节之间则以药断截毒气入腹则能杀人治法用镰割明不可缓故也漏芦汤　治丹毒游走
　　漏芦　升麻　白芍　子芩　白敛　白薇麻黄【去根节】　甘草　大黄【一两】
　　水煎五钱温服日二
　　赤小豆涂　治丹毒如掌大身赤肿痛痒
　　赤小豆
　　为细末以鸡子白和如膏涂丹上日二
　　呉蓝汤搨　治丹毒
　　呉蓝　升麻　石膏　片芩　白敛　犀角【一两】生地【三分】　山栀　大黄【五钱】
　　水煎一两入竹沥浸搨
　　羚羊角涂　治赤黒丹毒
　　羚羊角【烧灰】
　　研细以鸡子白和如膏涂患上日二次差
　　鹿角散涂　治赤黒丹
　　鹿角
　　烧灰存性研末入熟猪脂和涂日二
　　疿疮
　　论曰内经谓汗出见湿乃生痤疿盖热盛汗出阳气发泄而腠理疎反以寒水洗浴则热气内郁于皮腠之间轻则为疿重则为痤也世俗通谓之疿子其状皮肉如毫针所刺徧体细疮如麸片愈而复发是也
　　葛粉傅　治疿子
　　葛粉【三两】　生甘草【一两】　风化石灰【防炒五钱】
　　共研扑之
　　滑石豆粉傅　治疿子
　　滑石【飞过】　菉豆粉　枣木叶
　　共研末傅之日三
　　干壁土傅　治暑月肌肤疮烂或因搔成疮者
　　陈干壁土【取向东方者】
　　研细傅之日三四次随手即愈
　　肉刺
　　论曰肉刺者生于足指间形如鞕胝与肉相附隐痛成刺由靴履急穿相摩而成名为肉刺俗呼为鸡眼睛是也
　　胶脂膏贴　治肉刺
　　栢木上白胶　明松脂【一两】　黄蜡【五钱】
　　将胶脂熬化入蜡成膏贴之
　　酥粉傅　治肉刺
　　蝉酥【自取者】　腻粉【一钱】
　　将酥浸湿入粉研匀用鍼拨破涂上蜜裹日二
　　磠砂傅　同上
　　磠砂
　　醋化熬成霜以少许和栢胶傅之其根即出金疮门
　　金疮血不止
　　论曰血行脉中周行灌溉而无穷已金刅所伤深则其流湍激若海泄河防御之至难要在杜其冲溢之势外观其形内订其脉之何如若血出不断其脉大而止者为易治若血出不止前赤后黒或黄或白肌肉腐殠寒冷急者为难治不可不察也
　　麻黄散　治金疮止血闷疼痛
　　麻黄【两半】　白芷　附子　白芍　川归　续断干姜　炙甘草　子芩　川芎　桂心【五钱】
　　共末酒下二钱日二
　　天南星散　治刀刅所伤血出不止
　　天南星【三枚】　铅丹【炒紫一钱】
　　共末研匀干贴患上日二
　　刀箭方　治血出不止
　　石灰【逺年者一两】　铅丹【炒三分】　龙骨　狗脑骨【烧五钱】
　　共末傅上日二
　　风化散　治金疮止血定痛
　　风化石灰【一升】　干姜【三分】　生栗子　白药【五两】
　　午日共末以备急用
　　石榴花散　同上
　　石榴花【干者五钱】　石灰【炒升半】
　　共末用少许上少刻断血止痛
　　蒲黄散　治金疮血出腹胀欲死
　　蒲黄　生地黄【两半】　川芎　白芷　川归　黄茋续断【一两】　甘草【三分】
　　共末空心酒下三钱令腹中死血化为水日三若口噤用物干开灌之加大黄两半
　　金刅伤中筋骨
　　论曰金刅所中至于筋骨其所伤深矣然接骨絶筋亦可接续要在乗血气未寒急施治法若不乗热则风冷易入疮纵暂愈后必不仁亦致痛烦而终身不完至于小碎之骨即当出之不尔则脓血不絶肌肉亦不能収敛矣
　　骨碎补丸　治一切金刅伤中筋骨风冷所入疼痛骨碎补【三两】　山药　附子　虎骨【炙】　桂心白槟榔　自然铜【醋淬七次】　熟地　败板【醋炙】白薇　山茰肉　泽兰叶【一两】　五味子　川归干姜【五钱】　肉蔲【二枚】　肉苁蓉【三分】
　　共末入蜜杵丸如梧子大酒下二三十丸日二
　　金疮中风水及痉
　　论曰金疮中风水者以封固不宻所致也夫中风之其仓卒无汁中水之则出青黄汁而又疼痛发热内肿硬时为痉状可急治之凡痉状口急背直摇头马鸣腰为反折须防十发气息如絶汗出如雨治不可缓缓则不能救疗
　　熟地丸　治逺年伤折忽因风气于旧处痛不可忍懐熟地【四两】　杏仁【去皮尖炒】　牛膝【两半】　黄茋　苦参兎丝子【酒煮】　肉苁蓉　萆薢【炒一两】　升麻　桂心【三分】　青木香【一分】　诃勒皮【五钱】
　　共末入蜜丸梧子大酒下二三十丸日二
　　鸡屎白豆酒　治金疮中风反张者
　　鸡屎白【一合】　大豆【二合】
　　先以豆炒焦黒入屎白同炒熟又以瓶贮酒三升乗热豆倾酒中盖良久去滓服五合少顷又服取汗出饮酒后以姜粥助之
　　羗活饮　治金疮并伤折骨诸疮肿慎不可当风卧湿地取凉若风湿所伤则发痓口噤杀人若觉颈项强身拘急便服
　　羗活【一两】　竹沥【三钟】
　　用水煎羗活减半去滓入沥再沸分三服
　　川椒罨　治金疮中风
　　川椒【生用三两】
　　看疮大小用麫作馄饨灰火中炮熟乗热开一孔当疮上罨之劫引风出多做候换数次差
　　川芎汤　治金疮中风痛不可忍
　　川芎　防风　羗活　川归【一两】　炙甘草【三分】
　　水煎六钱热服取汗如汗不出加麻黄一两桂心三分汤成入竹沥沸服日二
　　盐韭傅　治金疮中风水肿
　　韭白　食盐【等分】
　　共捣烂放疮上以火炙药上热彻愈
　　又方
　　鹿角
　　烧灰存性研末用猪脂和涂日二差
　　金疮肠出
　　论曰金刅所伤有肠出者有肠出已断者视其轻重以决死生肠有一头见者不可续也若腹痛不可忍短气不能食近则一日逺则三日治无及矣肠有两头见者速以桑白皮挼作线或以麻缕续之仍用鸡白涂隙勿令气泄推内之宻缝疮口用雄鸡血涂之肠有出而不断者以大麦汁洗而内之亦如前法须研米粥饮二十余日强糜百日方可食饭又不可令饱恐其肠断仍常以汤散助之
　　磁石散　治金疮肠出宜入之
　　磁石【醋淬七次】　滑石【飞过等分】
　　同研酒下一钱日三及以针砂涂肠上其肠自収入而无害
　　小麦饮喷肠方　治金疮肠出不能入
　　小麦【三升】
　　用水九升煮汁五升以绵滤过候冷含喷疮上渐入以冷水喷其背不令病人知亦不可使傍人语卒然急喷其肠自入不可食饱勿使病人惊恐恐惊则杀人难治
　　毒箭所伤
　　论曰箭疮毒药入皮肤肌肉间令人短气闷絶口噤唇干血虽止而腹满不能言其人如醉者为难治若瘀血应时出其疮温而热开口能言则可治巢氏论毒箭有三种曰岭南夷俚人用焦铜作箭镞其岭北诸处以蛇毒螯物汁着管中渍箭镞及有以苗药为之者三种伤人皆不易治唯急饮粪汁可以御其毒少缓则毒气深入不可救也慎之慎之
　　半夏饮　治毒箭所伤箭镞毒药在内不出
　　半夏【三两用生姜二斤取汁浸三日】　白敛【三两】
　　同炒为末酒下一钱日三疮浅十日出疮深二十日方出
　　雄黄涂　治毒箭所伤
　　明雄黄
　　研极细傅疮上日四五汁出愈　此方治毒蛇蜈蚣咬亦妙
　　生姜饮　治中毒箭
　　生姜
　　取自然汁饮五分未退再饮　一方用甘草煎汁频饮
　　旋复根散　治中毒箭
　　旋复根
　　为末酒下二钱日三仍傅疮上【无根用花】
　　箭镞金刅入肉
　　论曰凡箭镞金刅入肉治宜速出内有碎骨亦须去尽然后傅药不然其疮必不合纵然少愈亦常作疼痛若神惊血乱气夺则死无救
　　丹皮散　治金疮箭头在骨多年不出
　　丹皮　白敛【一两】　丁香　麝香　藿香
　　桑白皮【一分】
　　共末温酒下二钱浅者十日深者二十日箭头自出
　　又方　同上
　　磁石【生研极细】　明雄黄【三分】
　　同研匀用菉豆煮汁下二钱十日后轻拨便出手足上用此末防之亦自出
　　红散子　治中箭头用之摩疮口上
　　蔓陀罗子　草乌　茄子花　萞麻子
　　麒麟竭【五钱】
　　共末以好酒和调涂摩疮上箭头自出
　　解骨丸　治箭镞不出能令自出
　　明雄黄　象牙末　螂【一两】
　　共末入蜜杵丸黍米大用一丸内疮中以细腻羊肾脂贴之箭头自出
　　防肝傅　治箭头不出
　　防肝【五枚】
　　研如泥傅之兼以防脑髓涂之良亦治针折肉中涂之自出
　　象屑涂　治箭头不出
　　象牙屑
　　研末用蜜和涂疮上并折针竹木刺皆出
　　狐尿刺
　　论曰狐尿刺者乃狐狸尿草棘上人有悮犯则发肿痛焮热多在于手足指节然亦有端居不出而被此毒者盖毒气有相类之症亦不因狐狸尿乃尔也
　　白敛膏　治犯狐尿久不差
　　白敛　羊屎　括蒌根【五钱】
　　共捣如膏裹疮上一伏时其刺自出
　　大豉　治狐尿刺在手足指节间肿痛
　　大豉【一两】
　　细嚼熟之少顷取下看防中有毛效如不见毛又嚼傅之以毛出为度
　　桂心黄蜡丸　治一切恶刺入肉者
　　桂心
　　研末用黄蜡化丸看疮口大小置丸疮内以湿纸三五重搭盖以火熁候丸化入肉其刺自出如无刺其伤处亦平也
　　独栗涂　治恶刺不出
　　独颗栗
　　去衣嚼如泥涂疮上帛裹半日有刺自出
　　恶刺
　　论曰恶刺初得以蛇虺毒气经由草木水泽间有人染着忽似刺劄俄致肿痛其肉溃烂若手足上着注即指节堕落土人谙厯既多初觉中刺时以艾灸数十壮十愈八九灸弗愈者速以下药涂傅
　　葱白蒲公草膏　治中一切恶刺
　　葱白【一把】　蒲公草【五两】　大豉【一分】
　　共烂捣涂疮上外用醋面纸封自出
　　木虫涂　治恶刺
　　木中虫【五枚】
　　用米醋和研如泥封之差
　　黒豆汁渍　同上
　　黒豆【一升】
　　用水煮取浓汁频频渍之差
　　竹木刺伤肌肉不出
　　论曰竹木刺所伤为患甚浅然入人肌肉久不得出则损动荣卫而作疮或中风水则肿痛若成脓淹留嵗月未易治也但刺伤之初宜速治之加以涂傅无致风水之患
　　羊屎傅　治竹木刺
　　羊屎
　　炙干为末用猪脂和傅日三五上经宿自出
　　象牙散傅　治竹木刺并鍼折不出
　　象牙屑
　　为末以雄防脑髓和傅上立出
　　糯米膏　治金疮水毒痈疽热毒竹木等刺
　　糯米【三升】
　　于端午日前四十九日以冷水浸之日二换水轻淘至午日午时曝干挂风处凡遇患用少许炒焦为末水和成膏涂疮口帛缚候疮愈解去若金疮悮犯生水作脓肿甚者急用此膏涂之良久其肿处即消若痈疽毒疮初发才觉焮肿痛并痄腮等症用此末贴项下及肿处若竹木签刺入肉者临卧时贴之明日掲看其刺自出在药内若贴肿毒药干即换之须常令湿为妙唯金疮及水毒切不可换恐伤动疮口痔瘘门
　　诸痔
　　论曰痔有五名一曰牡痔二曰牝三曰脉痔四曰肠痔五曰血痔症虽小异大率皆饮食饱甚情欲过度之所致也夫饮食饱则肠胃伤情欲过则气血耗毒气乗虚流入下部所以澼积而为痔也
　　如神丸　治肠风五痔
　　乌蛇肉【酒炙】　防风　大黄【煨二两】　枳殻【炒】　黄茋刺猬皮【炙黒】　陈皮　白蒺藜【炒去刺】　秦芁【两半】
　　共末入蜜杵丸梧子大空心酒下三十丸临卧再服当日血止定痛
　　神妙汤　薰洗五痔
　　萆薢　甘草　五倍子　括蒌根　大防
　　葱白【等分】
　　每日用一二两煎水薫洗日二
　　神白散　治痔疮下部发肿如梅李大痛硬不能行者即时取效
　　半夏【齐州者】
　　每用一枚研极细入氷片一小皂子大同研匀用津唾和摊软纸上贴之即冷如氷良久清水水渐消未全愈再贴去根尤妙
　　牡痔
　　论曰内经谓饮食自倍肠胃乃伤因而饱食筋脉横解故澼而为痔其状肛边生防乳或痒或痛脓血时下谓之牡痔
　　猬皮丸　治牡痔肛边生防乳疼痛寒热
　　猬皮【炙焦】　附子　槐木耳　枯白矾　川归桑白皮　赤芍【一两】　楮根白皮【炙】
　　共末入蜜杵丸梧子大饮下三十丸
　　荆芥槐花散　治防乳牡痔便血痛不可忍
　　荆芥穗　槐花【炒】枳殻【炒】　黄茋【蜜炙二两】
　　共末空心饮下二钱
　　牝痔
　　论曰牝痔者由邪热壅在肺经傅注大肠又大肠久虚风热留滞故令肛边生疮而出血也名曰牝痔此皆酒食房劳过度令毒气攻注所为故又谓之酒痔
　　地榆汤　治牝痔肛门生疮下血不止
　　地榆　子芩　赤芍　枳殻　槟榔　川归黄茋【炙一两】
　　水煎四钱空心温服日二
　　淋洗白矾汤　治牝痔
　　枯白矾
　　研末每用五七分入沸汤内和匀浸洗日二差
　　脉痔
　　论曰脉痔者脏腑蕴积风热不得宣通也风热之气乗虚流入下部故肛边生疮痒痛血出也盖实为痛虚为痒今实热乗虚下攻肛肠故痒且痛又脉者血之腑得热则妄行故血乃出也
　　槐荚煎丸　治脉痔生疮下血痒痛
　　槐荚【一斤洗入水半斤研取汁】　白蜜【二两与荚汁同煎成膏】　防风黄茋【炙五钱】　杏仁【去皮尖炒】　皂荚子【炒三分】　枳殻【炒一两】
　　共末与杏末拌匀入膏杵丸梧子大饮下二三十丸日二
　　阿胶汤　治脉痔有虫时作痒痛血出不止
　　阿胶【炒】　艾叶　川归　青葙子【一两】
　　水煎五钱温服日二
　　薫洗槐白皮汤　治脉痔有虫或下脓血
　　槐白皮【二斤】
　　用水一斗五升煎一斗倾盆中坐薫汤冷再暖虫当随便利自出仍用槐白皮为末绵包钱许内下部中日二差
　　出虫方　治脉痔下部如虫咬
　　桃叶【十斤】
　　捣研蒸熟乗热入小口器中坐薫其虫自出
　　涤痔散　同上
　　白矾【研一两】
　　取小便三升温热入矾末五钱乗热洗之差
　　血痔
　　论曰血痔者乃肺热流毒也肺与大肠为表里今肺脏蕴热毒气流渗入于大肠血性得热则流散故因便而肛肠肿痛清血随出名曰血痔
　　猬皮散　治血痔
　　猬皮【烧灰存性】　白芷　黄茋　懐熟地　侧栢叶川续断　地榆　川连【一两】
　　共末空心饮下二钱日二
　　地榆汤　治血痔
　　地榆　熟艾　防风　枳殻【炒】　龙骨　黄茋桑木耳【一两】
　　水煎五钱入生地一分温服日二
　　蒲黄汤　治诸痔下血
　　蒲黄　川芎　生地　白芷　川连　川归白石脂　甘草【一两】
　　水煎五钱空心温服日二
　　黄茋散　治血痔下血不止
　　黄茋【蜜炙】　枳殻【炒三两】　防风【两半】
　　共末空心饮下三钱日二
　　枳实槐角子散　治血痔下血久不差
　　枳实【麸炒】　槐角子　木贼【五钱】
　　共末用皂荚汤下二钱日二
　　肠痔
　　论曰肠痔者以肠胃有风挟热二者乗虚入于肠间冲发下部故令肛边生核肿痛不消病始作令人寒热时有血出也
　　枳殻汤　治肠痔肿痛生核或发寒热
　　枳殻【炒】　子芩　白芍　黄茋【一两】　川芎
　　川归　槟榔【煨】　丹参【两半】
　　水煎五钱空心温服日二
　　括蒌散　治肠痔下血
　　括蒌【大者一枚】　乌梅肉【十枚】
　　将蒌切盖去空以梅肉实其中仍盖封用黄泥包裹晒干火煆存性研末温酒下二钱日二
　　地榆散　治肠痔下部生核肿痛时发寒热出血
　　地榆　槐花【半生半炒】　甘草【一两】
　　共末用枳殻桑白皮汤下二钱日二
　　又方　治一切痔淋洗
　　荆芥穗　生甘草【二两】
　　同末水煎一两淋洗日二
　　白术紫朴丸　治久积虚冷肠风痔瘘面色萎黄虚劣白术　紫朴【三两】　人参　甘草　川归【一两】
　　黄茋　黒干姜　陈皮【两半】
　　共末入蜜杵丸梧子大饮下二三十丸
　　二根散　治肠痔有血
　　枸根白皮　白蔷薇根白皮【二两】
　　共末水下二钱日二
　　气痔
　　论曰气痔者因便下血或肛头肿凸良久乃収是也此由毒气蕴积肠间及恚怒不节酒食过伤令下部气澁壅结而成
　　乌蛇黄茋丸　治气痔大便下血脱肛肿痛
　　乌蛇肉【五两】　人参　独活　枳殻　地骨皮【一两】郁李仁【去皮炒】　羚羊角【三两】　黄茋　槟榔【两半】大黄【炒】　大麻仁【炒二两】　诃勒皮【一分】
　　共末入蜜杵丸梧子大酒下二十丸以利为度未利加丸数
　　必效丸　治气痔脱肛不収或生防乳时出脓血乆不差
　　枳殻【麸炒】　黄茋【蜜炙】
　　共末陈米糊丸梧子大空心饮下三十丸日二
　　痔瘘
　　论曰五痔之疾或生防乳或发寒热或生疮痒痛或下脓血其症不一治之不早反劳伤过度则毒气浸渍肌肉穿穴疮口不合时有脓血故成痔瘘经曰痔久不差变为痔瘘是也又或蔓穿数处或形似螺蚬脓血与肌肉绵绵而下故谓之痔瘘昔人谓蛲虫居胴肠间多生瘘痔方中用薫法及化虫之药不可不察
　　乳香丸　治一切痔瘘反花疮
　　乳香【五钱】　麝香　氷片　丹砂　没药【二钱】
　　雄黄　　黄蜡　生地【一两】
　　共末研匀化蜡丸梧子大用麦冬汤下十丸少留末涂疮上
　　猬皮丸　治五痔多年不差渐成痔瘘
　　猬皮【炙焦】　龙骨【煆二两】　附子　川归　枳殻【炒】黒干姜【两半】黄茋【蜜炙】　艾叶【三分】
　　共末入蜜杵丸梧子大用黄茋汤下三十丸
　　肠风下血【详结隂下血】
　　论曰肠风下血者由肠胃有风气虚挟热血得热即妄行因而渗入肠间故令下血故以为名昔人谓先血后便为近血先便后血为逺血逺近之别不可不察玉壶丸　治肠风下血
　　皂荚鍼【青嫩者半斤用水五升浸七日砂碢煮取汁一升又熬减半入蜜一两熬成膏】胡桃仁【十枚】　枳殻【火烧酒淬一两】　乳香　没药【炙二钱】椿根白皮【隂地者炙一两】
　　共末入膏杵丸梧子大每服二十丸
　　肠风下血煎木贼汤下　五痔疾荆芥汤下时常防血米饮日下二
　　玉屑丸　治肠风下血及痔瘘藏毒久不差
　　槐根白皮　椿根白皮　苦楝根白皮【三两三味采时春宜早夏宜迟】　天南星【生】　生半夏【五钱】　威灵仙【一两】　寒食面【二两】
　　共末拌匀滴水丸梧子大每服三十丸先用水二钟煎滚入丸令浮再服日二
　　琥珀散　治肠风及一切血痢脾脏下血不止
　　琥珀屑【研】　赤小豆　白芷　枳殻　槐花鹿角霜【一两】
　　上五味同炒焦黒为末入珀末拌匀空心米饮下二钱日二
　　槐角子散　治肠风
　　槐角子【炒】　防风　枳殻【炒五钱】　黄茋【炙一两】
　　共末空心茶下一二钱
　　防风防　治肠风下血
　　防风【防炒】　黄茋【炙二两】　炙甘草　人参【五钱】
　　共末空心饮下二钱
　　白术丸　治肠风痔瘘脱肛下血面色萎黄久不差白术【一斤用糯米三升同浸三日晒干细切慢炒香为末】　懐生地【半斤酒浸甑上蒸熟烂捣如泥】
　　二味和匀用大力者捣二三千捶如硬入好酒蜜少许丸梧子大阴干空心米饮下二三十丸日二
　　牡蛎防　治肠风下血不止及脱肛
　　牡蛎【大者醋淬七次】
　　细研如面空心饮下二三钱日二
　　伤折门
　　伤折统论
　　论曰诸脉从肉诸筋从骨骨三百六十有五聫续纒固手所以能摄足所以能步凡厥运动防不顺从若乃仓卒之际坠堕倒仆伤折蹉跌患生不测讵可不图治小则消肿而伸挛大则续筋而接骨各有方剂存焉当按症施治
　　从髙坠下伤损肿痛
　　论曰凡坠堕伤损肿痛轻者在外涂傅可已重者在内当导瘀血养肌肉宜察浅深以治之
　　阿胶汤　治坠堕伤折手足痛
　　阿胶　白芍【两半】　生地　川芎　川归
　　熟艾【一两】　黒干姜　甘草【五钱】
　　水煎三钱温服日二
　　地黄糟裹方　治坠堕扑损筋骨疼痛瘀血凝滞肿热不消
　　懐生地【捣】　酒糟【等分】
　　看轻重下药拌匀蒸熟涂患上用帛裹缚日一易
　　接骨膏　治一切打扑伤坠疼痛
　　续断【一两】　白芨　附子　川归　独活　桂心雄黒狗脊骨【烧灰】　白敛　桑白皮【五钱】　黄米【炒三合】
　　共末用酒半钟和药末三钱白面二钱生姜自然汁少许慢熬成膏摊贴三日一换冬月用杉木皮绵绳夹夏月以栁枝子五条夹虽不妨
　　续骨丸
　　黄蜡【炼过半斤】　铅丹【飞炒过】　自然铜【醋淬七次】　蜜陀僧【煆四两】　白矾【十二两】　麒麟竭　丹砂【飞过】　乳香【炙去油勿焦】　没药【炙去油一两】　猪脂【十两】
　　先熬脂化蜡于冷处入僧丹铜末再熬搅滴水不散又出鼎离火下诸末不住手搅至凝丸弹子大且用笋皮衬之极冷収贮凡伤折用一丸入少油化涂伤痛处以油纸帛防之甚者以灯心裹木夹之又以一丸分作小丸热酒下痛即止如药力尽痛未除再一服骨上便安
　　胡索汤　治伤折疼痛筋骨未合肌肉未生
　　胡索　川归　白敛　懐熟地　鹿角胶绵黄茋　桑寄生　桂心【一两】
　　水煎五钱空心温服日二盖暖
　　伤折恶血不散
　　论曰脉者血之腑血行脉中贯于肉理环周一身因其肌体外固经脉内通乃能流注不失其常若因伤折内动经络血行之道不得宣通瘀积不散则为肿为痛治宜除恶瘀使气血流通则可复完
　　黄茋汤　治伤折恶血凝滞肿痛
　　黄茋　白芍　附子　生地　桂心　川归续断【一两】　大黄【生】　川椒　干姜【二两】
　　白水煎三钱温服日二
　　糟米涂　治伤折赤肿恶血不散疼痛
　　酒糟【二斤】　糯米【半升】
　　用酒煮米熟入糟煮稀稠得所乗温热涂上用帛封裹暖一日一换以差为度
　　蒲黄散　治伤损恶血不散不欲闻人声胸中气塞便利出血
　　蒲黄【一合】　生地【二两】　桂心　白芷　川归
　　续断【一两】　炙甘草【五钱】　共末酒下一二钱日二
　　葱白涂　治一切坠落打扑肿毒疼痛
　　葱白【三十根】
　　用灰火煨透乗热捣烂涂患上用棉纸包缚令暖
　　筋骨伤折疼痛
　　论曰人之一身血荣气卫循环无穷或筋肉骨节悮致伤折则血气瘀滞疼痛仓卒之间失于调理所伤不得完所折不得续轻者肌肤焮肿重者髀肉剉脱治宜先整其骨续其所折后施贴熁封裹之剂
　　麒麟竭散　治筋骨损伤疼痛
　　麒麟竭　白芷　赤芍　没药【炙去油】　蒲黄自然铜【醋淬七次】　生大黄　川归【五钱】　桂心
　　荷叶　骨碎补【去毛三分】
　　共末空心酒下二钱日二
　　川芎散　治伤折肿痛血不散
　　川芎　桂心　附子　川椒【炒】　甘草
　　兰叶【一两】　大黄【醋炒】　川归【五钱】
　　共末酒下二钱日二
　　接骨桂芸膏　治扑打筋骨伤折肿痛不可忍
　　桂心　芸苔子　白芥子　败板　大黄虎头骨【酥炙】　赤狗头骨【烧灰存性】　木别子【一两】
　　共末研匀用小黄米粥摊帛上掺末一匙裹损上以竹片夹定绳缚七日
　　没药丸　治伤折筋骨疼痛
　　没药【炙研】　丹砂　牛【一两】
　　为末研匀用酒面糊丸梧子大丹砂为衣用木汤下二十丸日二
　　八骨散　治筋伤骨损疼痛
　　虎骨【醋炙】　龙骨【煆研】　牛骨【醋炙】　鸡骨【醋炙】　狗骨兎骨【酥炙】　羊骨【醋炙】　猪骨【醋炙】　枫香脂　自然铜【醋淬七次】
　　共末每有伤折以黄米粥热摊布上掺末贴患处用布包裹以绳防之
　　神授散　治伤折内外痛不可忍
　　川归　铅粉【五钱】　蓬砂【二钱】
　　共研匀用苏木煎汤下二钱仍用粟米粥摊布上掺末贴肿处如骨碎用木皮竹帛夹定绳
　　五骨散　治伤折筋骨痛不止
　　鲮鲤甲项骨　虎头项骨　猴狲项骨
　　黄犬项骨　　野猫项骨【一两】
　　上五骨细剉以米醋好酒各半斤浸一宿炙黄为末入后药用
　　天雄【五钱去皮脐炮裂】　肉苁蓉【五钱浸洗炙】
　　二味共末与上末拌匀每服酒下二钱日二又用粟米为末醋煮成糊入末拌稠摊涂帛上贴痛处用帛包棉裹暖痛立止
　　伤折风肿
　　论曰肌肉伤折皮肉破裂久而未合为外风所触则令肌肉受寒既不得収敛又与气血相搏不得消散故为风肿风肿不散即变脓血败壊之疾
　　荆芥汤　治伤折风肿
　　荆芥穗　川归　川芎　川续断【一两】
　　共末酒下二钱日二
　　地黄川归散　治伤折为风冷所侵肌肉不合肿痛
　　懐熟地　川归　羗活　独活【一两】
　　共末空心酒下二钱日二
　　没药散　治伤折风肿
　　没药　川芎　附子　白芷　川椒　川归槟榔　甘草　桂心【五钱】
　　共末酒下二钱日二
　　川归汤　治伤折皮肉破裂风毒内攻肿痛不消川归　大黄【炒】　白芷　防风　乌头【一两】
　　水煎五钱温服日二
　　黄蜡膏　治伤折风肿痛
　　黄蜡【五两】　桂心　呉茱茰【一两】　食盐【烧二钱】
　　共用为末以麻油化蜡入末熬搅匀成膏摊日一易















　　圣济总録纂要卷二十一
<子部,医家类,圣济总录纂要>
　　钦定四库全书
　　圣济总録纂要卷二十二
　　休宁程林纂
　　伤折门
　　打扑损伤
　　论曰打损扑伤或焮肿疼痛或血出不止外须以贴熁涂傅内须服去瘀血养肌肉和血气之剂次则生肌敛口傅之以俟平复此治损伤之大法也
　　骨碎补散　治打扑损伤筋骨皮肉发热疼痛
　　骨碎补　白芷　乳香【去油】　生地　当归【一两】泽兰叶　川芎　桂心　桃仁【五钱】　甘草
　　附子【一分】
　　共为细末温酒调下三钱顷又服
　　地黄汤　治坠堕伤折手足痛
　　生地　川归【一两】　阿胶　白芍【两半】　川芎
　　熟艾【一两】　骨碎补【一两】　桂心　甘草【五钱】
　　水煎五钱温服日二
　　二竒汤　治打扑损伤
　　威灵仙　骨碎补【各五钱】
　　作一服酒煎尽量饮盖暖出汗即愈
　　囘生散　治打扑损伤疼痛
　　大茴　官桂　乌药　紫荆皮　甘草【各一钱】
　　右为末每服五分好生酒送下尽量饮取汗避风瘦人三分大便出血即愈
　　被伤絶筋
　　论曰被伤絶筋者须观其轻重治之接续之法要在气血未冷之际外用续筋止痛药傅裹内兼服药调治庶几可救缓则风冷入于里则难治矣
　　圣功散　治筋骨伤折疼痛不止接骨续筋
　　硃砂　明雄　乳香　没药【俱去油各一钱】
　　麝香【一字】　土蟞【十枚烧酒浸死焙干】
　　右为细末磁缾封贮勿令泄气用时强盛人服一字瘦弱人服半字烧酒调下未愈再服
　　没药散　治跌打损伤骨折筋絶
　　乳香【去油】　没药【去油】　琥珀【二钱】　土蟞【三个烧酒浸焙】明矾【一钱】　硼砂【一钱】　麝香【三分】　半两钱【一个醋淬七次】蟹爪肉【熟三钱】　活牛角【刮取炒黄色二钱】
　　右为细末每服五分白酒送下在下部食前服在上部食后服
　　诸骨蹉跌
　　论曰诸骨蹉跌者坠堕倒扑伤折致诸骨蹉跌治之须扶骨对正用止痛生肌接骨之剂封裹内服药调治倘骨碎者便当出之否则脓血不絶肌肉亦不能収敛则难愈也
　　接骨紫金丹
　　乳香【炙去油】　紫荆皮　骨碎补　大黄　血蝎归尾　硼砂　土蟞【烧酒浸死瓦焙干】　自然铜【煆淬七次各一两】
　　右为细末每服七分半热酒调服其骨自接　此方治打扑骨折瘀血攻心发热昏晕其瘀血自下吐血等症皆可服之如骨接而诸症未去者去土蟞自然铜更服五分即愈
　　伤损止痛生肌
　　论曰伤折之候皆因刑杖跌扑损伤或焮肿痛或血出不止大抵最忌服冷物恐血凝入心之故内服之剂要在温补和血止痛为主至于敛口生肌之外用岂可偏废哉
　　虎骨散　治打扑损伤疼痛不止并治筋骨疼痛血风走注疼痛皆治
　　虎骨【炙】　自然铜【醋淬七次】　地龙【水浸晒干】　牛膝漏芦　延胡索　威灵仙　板【炙】　桂心当归【各一两】
　　共为细末每服一钱暖酒调下
　　生肌散　治打扑坠堕损伤诸骨蹉跌筋絶血出疼痛不止傅之即愈并治一切痈疽肿毒脓水将尽时用之去腐生肌金疮刀斧伤血出疼痛不止者傅之神妙白蜡　合欢皮　乳香【去油】　赤石脂【煆】　没药【去油】血蝎　海螵蛸【去殻】　雄黄　龙骨【煆】　儿茶獐脑【各二钱】　土蟞【焙干三枚】　蟹爪肉【熟】　白芷枯矾【各一钱】　硃砂【一钱】　麝香【一字】　金箔【少许】
　　右为细末磁罐収贮每用少许傅伤处立能止痛止血合时须五月五日或天医日合为妙
　　伤折贴熁并膏药
　　论曰伤折之症轻则肌肤肿痛重则肉脱血出既整其骨内服去瘀生肌之剂外必以贴熁膏药并用可也接骨方　治打扑坠堕损伤手足骨折
　　用雄鸡一只约一斤重者生去毛生去爪嘴开腹底乗生气即捣烂用五加皮研末和入捣之以匀为度勿太烂勿过干用时先以五加皮煮无灰老酒饮至极醉将骨折处用手按平将鸡药傅上棉帛缚之如今日此时缚至明日此时解开其骨即生满矣如过一时其骨即长一寸　如骨接后而尚痛者以黒豆炒焦色用老酒沃之捣烂傅上半日一换
　　糟米涂　治跌打损伤疼痛
　　糯米【一升】　酒麯【三丸】
　　将糯米煮熟如饭入酒麯和匀乗热涂上用帛封裹三日一换酒香即愈
　　板膏　治打扑损伤疼痛
　　败板【一枚烧灰】　虎骨【烧灰】　白芥子　生大黄川归【五钱】　滴乳香【炙】　没药【炙一分】
　　右为末研匀用小黄米粥摊帛上掺末一匙裹损上以竹片夹定绳缚七日
　　杂门
　　中药毒
　　论曰炎帝尝百草而着本经分上中下三品圣功极矣汉唐以来渐増致千百种之繁盖无毒之中而有有毒者后代庸民去圣已逺不审良恶偶误饵之经云有病病当无病胃伤不急救之渐致危毙古方用甘草菉豆能解诸毒亦用诸药而各相制伏者
　　冬青汁饮　解砒霜毒
　　先用白蜡为末和新汲水服之防其肠胃仍以冬青叶捣汁灌之以大便去毒为度如冬月无叶以根捣汁和水代之
　　解中砒霜方
　　羊血　鸡血【各一钟】　和匀服之
　　又方
　　稻秆
　　烧灰新汲冷水淋汁滤清冷服一碗毒即下
　　黄连汤　解中巴豆毒
　　黄连　黄栢【各五钱】
　　水二升煎一升候极冷服之忌服热物仍以冷水浸两手
　　又方
　　寒水石
　　一味为末煮汁饮之
　　解乌头附子天防毒
　　逺志【一两】　防风【五钱】
　　水煎汁饮之
　　服诸石药中毒解方
　　白鸭屎汁
　　水和服之
　　解中大防毒方
　　石菖蒲
　　一味煎汁服二升差或生捣汁更妙
　　解芫花毒方
　　防风　甘草　防己【等分】
　　三味水四升煎二升服之
　　解射防毒方
　　蓝汁　大豆　菉豆【二合】　藕汁【一钟】
　　二豆煎汁和匀服之
　　解甘遂毒方
　　大豆【五合】
　　水三升煎升半服之
　　食毒
　　论曰饮食虽以养生亦有时而伤生何也凡食物诸品莫不有阴阳五行具焉漫不察其寒温燥湿之性顺逆宜忌之因人性南北异禀食物南北异种一或犯之棘喉溃腹可不慎与倘误中其毒宜服药解之
　　解一切饮食毒方
　　大豆【五合】　大粉草【五两微炒】
　　二味捣细用水四升煎二升温服须防或吐或防毒即随去虽甚渇不可饮水
　　又方　治误饮馔中毒者未审中何毒卒急无药可解
　　荠苨　甘草【一两】
　　水二升煎一升服之入口便活
　　食诸菜蕈菌中毒
　　论曰诸菜虽地产阴物而能养生然气有寒湿性有善恶偶不审辨之其不为祸也几希如诸蕈菌夜有光者煮不熟者煮讫其汤照人无影及欲烂无虫者皆不可食倘误中其毒以地浆诸药解之
　　解食诸菜毒方　治食诸菜中毒发狂烦闷吐下欲死
　　葛根
　　生捣汁一升服之良或无生者即捣干葛末水和服之煮服之亦可
　　治食诸菜毒方
　　苦参【二两】　甘草【一两】
　　苦酒二升同煎数沸去滓服吐出即愈
　　治诸菌毒方
　　地浆水
　　掘地作坎以水沃其中搅之令浊俄顷取之饮三四钟即解　又兼治枫树菌误食之令人笑不止饮之即解
　　又方
　　橄榄【七枚去核】
　　捣为泥服之
　　又方
　　防风【二两】　甘草【一两】
　　用水四升煎至二升须冷饮即解
　　解食诸蕈毒方
　　木香　青皮
　　等分为末煎汤饮之
　　饮酒中毒及大醉不解
　　论曰本草谓酒通血脉厚肠胃御雾露瘴气敌风雪寒威惟糯米面麯为良随处出者名多不一或用诸燥药为麯皆大热有毒惟菉豆能解之若恣饮过多助火乱性腐肠损身倘中其毒及大醉不解者急宜服药解之黄连解毒汤　治纵饮热酒中酒毒烦乱躁渇引饮面赤眼红小便澁少
　　黄连　黄栢　黄芩　山栀仁【等分】
　　水煎五钱温服
　　解酲丸方
　　葛花【一两】　桂花　菊花　五味子　乌梅肉【五钱】
　　共末蜜丸弹子大每用一二丸预先化下能解酒毒若已醉者服之能解
　　饮烧酒醉死急救方
　　先用冷豆腐厚傅胸膈以防其心仍急用清水煮滚用锅数个取气汗水三钟徐徐灌下即解
　　治酒醉不醒方
　　甘草【五钱】　菉豆【去殻一合】
　　水二升煎一升温服
　　又方
　　甘菊花
　　九月九日采取阴干为末清饮调下三钱
　　酒醉不醒方
　　葛根
　　生捣汁饮一二升即差
　　又方
　　菘菜子【二合】
　　细研井华水一钟调为二服
　　食牛马猪犬鱼蟹中毒
　　论曰天产属阳地产属阴禽兽皆阴阳生物气味各有冷热之殊性有好恶之异大抵诸肉补阳能助起湿中之火素问云膏梁之变足生大丁故诸肉如热血不断落水不沉及病牛壊马鱼目有睫目能开合脑有连珠鰕煮不湾蟹腹有毛及诸肉形色异常皆有毒不可食孔子色恶不食臭恶不食者此也倘中其毒宜服药解之
　　解一切牛马肉毒方
　　大粉草
　　细切防炒捣细量病人吃得多少酒取无灰酒一处研去滓温服须防大吐防毒亦随去虽十分渇不可饮水饮水难救
　　解中鸡子毒方
　　醇醋
　　饮三四口即解
　　治食狗肉不消心下坚硬或防胀口干忽发热妄语方
　　韭根　杏仁【一两】　芦根【三两】
　　水四升煮取二升饮之
　　治食鱼肉毒方
　　苦参【三两】
　　以苦酒一升煎三五沸去滓服吐出即愈
　　解诸鱼毒方
　　陈橘皮【二两】
　　水三升煮取升半去滓服即愈
　　又方
　　芦根【三两】
　　剉碎水三升煮一升饮之即解
　　治河肫毒解方
　　扁豆【五两】
　　水四升煮汁二升服之即解
　　又方
　　橄榄【十枚】
　　水二升煎汁一升服
　　治解鼈毒方
　　黄茋　呉蓝【等分】
　　水煎一两服之即解
　　治蟹毒方
　　冬
　　生取汁饮一二升即解
　　又方
　　紫苏【一握】
　　捣汁一升饮之差如无生者干者煎汁饮之
　　又方
　　干蒜【七枚】
　　煮汁饮之即愈
　　解金银铜铁石毒　治误食金银铜铁方
　　蚕豆【炒】
　　研为细末砂糖调服即从大便出
　　解金毒方
　　斑鸠肉
　　治如食法煮食之解或鹧鸪肉食之
　　又方【治吞金欲死】
　　鸭一只
　　杀取血饮之即解
　　解金银铜铁毒
　　鸡屎
　　水淋取汁服之或鸭屎汁亦可
　　解铁毒方
　　磁石
　　为末水服三钱
　　蛊毒
　　论曰蛊毒者岭南人多作之凡病人中蛊其状令人心腹切痛如有物咬或吐下血不即治之蚀人五脏尽即死欲知是此当令病人吐水沉者是浮者非亦有以虫蛇合作蛊药着饮食中使人病瘕此一种一年死治之之法当服药使呼蛊姓名即去亦有服诸药而制伏者蛊毒方　治卒中蛊毒下血如鵞肝昼夜不絶脏腑壊败待死
　　败鼓皮
　　烧灰酒服三钱须防自当呼主姓名即差
　　试中蛊毒方
　　鸡子【一枚】
　　煮熟去殻以小银簪一枝挿在蛋内含口中一顿饭时视簪蛋俱黒即是中蛊　倘若人与饮食以犀角搅之有白沫泛起即有毒也用后方
　　石榴皮饮　治中蛊毒
　　石榴根皮【东引者】
　　剉一两煎浓汁饮之即吐出活物
　　又方　治中蛊毒吐下血如烂肝
　　苦瓤【一枚】
　　水二升煮取一升服立吐即愈　又方煮苦瓠令消服神騐
　　治蛊毒神騐方
　　胡荽根
　　捣烂绞汁半升和酒服之立下
　　治蛊毒神騐方
　　玳瑁
　　以水磨浓汁饮服一盏即解
　　治中蛊毒或吐下血如烂肝方
　　蚯蚓【十四枚】
　　以苦酒二升渍之蚓死但服其汁已死者皆可活
　　治虾蟆及蝌蚪蛊得之心腹胀满口干思水不能食闷乱大喘而气絶方
　　车辖脂【半升】
　　和温酒一升渐渐服之其蛊自出
　　又方
　　刺猬皮
　　烧过为末水服三钱当吐出毒
　　治蛊毒方
　　牡丹根
　　捣罗为末每服一钱日三良
　　治中蛊毒方
　　胡荽子【五合】
　　酒二升煮汁一升服之
　　狗咬　治狗咬方
　　甘草　杏仁【一两】　紫苏【五钱】
　　水四升煎去滓温服更以三味末傅咬处
　　又方
　　生铁
　　不拘多少煮令有味洗之
　　又方
　　干姜
　　为末内疮中立差
　　猘犬齧
　　论曰猘犬齧者犬发狂疾跑躁齧人若中之令人疼痛不止发狂如犬声不急治之亦能杀人男子过三日不治妇人过五日不治
　　治猘犬齧方
　　地榆【一两】
　　水二升煮汁一升饮之兼为末傅疮上每服末三钱白汤下日三服忌酒若疮已差者捣生韭汁饮三升
　　又方　治猘犬齧疮
　　矾石
　　为细末掺内疮中裹之立止痛其疮即愈
　　又方
　　生地黄
　　捣汁饮四五合并涂疮口
　　治猘犬齧方
　　小儿胎髪【炒】　新香附　野菊花
　　研细末酒调服尽醉
　　又方
　　防屎【二升】
　　烧存性为末傅疮上
　　蛇螫
　　论曰诸蛇螫人如青竹赤练虺蛇地匾之类皆有大毒倘中人不急治之则能杀人也
　　雄黄散　治诸蛇毒螫人欲死佩之兼辟蛇毒
　　雄黄　干姜【各等分】
　　共为细末傅螫处如辟蛇毒用小绢袋盛系臂上男左女右蛇闻药气逺避
　　香白芷散　治诸蛇螫辟蛇毒
　　香白芷　雄黄　蓼根【各等分】　麝香【少许】
　　共为末醋调傅螫处立愈欲辟蛇焚之即逺遁去一方用菊花根汁调傅尤妙
　　治一切蛇螫方
　　金线重楼
　　水磨少许傅螫处又为细末酒调饮之
　　治毒蛇螫人方
　　地榆根
　　捣烂绞汁饮之兼渍之
　　治蛇入口并入七孔中方
　　母猪尾尖割断沥血滴口中即出
　　治蛇螫方
　　鳯僊花
　　捣烂傅之即愈
　　辟蛇方
　　若蛇到烧羖羊角令有烟出蛇即去矣
　　治蛇齧方
　　人粪
　　先以火酒洗过次以粪傅齧处差
　　治蝎螫人方
　　活蜘蛛【一枚】
　　烂研取汁傅之即差
　　治九里蜂螫方
　　处士刘汤隐居王屋山曽见一大蜂误落蛛网为蜂所螫坠地俄顷蛛腹胀欲裂徐徐行入草中咬开芋梗以伤就咬处磨之良久腹渐消轻走如故自后有被蜂螫者将芋梗之即愈
　　治蜂螫人方
　　羊酥
　　傅之即愈
　　蜘蛛虫等咬伤方
　　綉铁
　　即铁上鏥衣取和独蒜磨傅咬处
　　治蜈蚣咬伤方
　　取活蜘蛛一枚放咬处则能吸其毒如蜘蛛死痛未未知更着生者以愈为度
　　又方
　　蜗牛
　　挎取汁滴入咬处
　　又方
　　苦参末　百齿霜【即头垢腻】
　　二味酒调傅之
　　治蜈蚣咬方
　　桑白皮
　　生者取汁和白盐傅之
　　溺水死
　　论曰凡溺水死心气尚温而脉未絶者宜换去湿衣以厚衣裹之灌以热汤可活切忌火烘恐寒热相搏之故若或犯之则不能救也
　　治水溺死灸法
　　艾炷如黄豆灸脐五七壮如不应移上一二分再灸数壮可活
　　溺水死方
　　皂角
　　为末绵裹内谷道中须防出水即活
　　自缢欲死　治缢死灸法
　　凡自缢死用面块塞粪门勿急剪绳用二人扶定将绳解松用艾火灸脐七壮如不应移上一二分再灸只在上下脐孔间不住灸至数十壮犹有活者不可因脐伤释手至嘱至嘱令数人搓手心脚心热更好
　　五絶散　治自缢死并溺死
　　半夏【一两】
　　捣筛为末丸如豆大内鼻中即愈心温者一日可治
　　治自缢死方
　　梁上尘
　　如大豆各内一筒中四人各一筒同时极力吹两耳鼻中即活
　　治自缢死定安心神徐缓解之慎勿割绳断抱定心下犹温者
　　鸡冠血
　　刺取之滴口中即活男雌女雄
　　又方
　　鸡屎白
　　如枣大酒半盏和灌之及鼻中佳

　　圣济总録纂要卷二十二
　　钦定四库全书
　　圣济总録纂要卷二十三
　　休宁程林纂
　　妇人门
　　气血统论
　　论曰血为荣气为卫行阴行阳昼夜共行五十度周于身内之五脏六腑外之百骸九窍莫不假此而致养矧妇人所禀纯阴以血为本以气为用在上为乳饮在下为月事养之得道则荣衞流行而不乖调之失宜则气血愆期而不应衞生之经不可不察
　　妇人月水不通
　　论曰妇人月水不通者所致不一有气不化血防不通有先期太过后期不通有大病后热燥不通有凝寒结滞不通有积聚气结不通有心气抑滞不通凡此所受不同治之亦异盖女人假血为本以气为用血气稽留则澁而不行其为病或寒或热或脐腹坚痛或肌肉消瘦久而不治则为劳瘵之症
　　地黄煎丸　治月水不行心忪悸身体热面颊红赤食味不美脐下刺痛腰胯重
　　生地汁　青蒿汁　生姜汁【一钟共熬膏】　麒麟竭没药【去油】　胡索　凌霄花　红蓝花【五钱】
　　共末用膏丸弹子大酒下一丸
　　当归汤　治血澁不行心忪肌热腰重腹痛不可忍川归　丹皮　川芎　白芍　牛膝　麦蘖胡索　桂心【五钱】　琥珀　没药【炙去油一分】
　　水煎三钱温服日二
　　妇人月水不断
　　论曰女人以冲任二经为经脉之海手太阳小肠之经与手少阴心之经者此二经相为表里主下为月水若劳伤经脉则冲任气虚冲任既虚则不能制其气血故令月事来而不断也
　　白茯苓散　治女人血海不调因虚冷成疾致月水不絶及赤白帯下面色萎黄
　　白茯苓　木香　懐熟地　石菖蒲　秦芁栢子仁　青皮　兎丝子　赤石脂　乌贼鱼骨诃勒皮　川归　五加皮　牛角鳃【烧灰】　杜仲艾叶【烧存性一两】
　　共为末不拘茶饮酒任下二钱日二
　　川归丸　治月水不断或多或少四肢倦身瘦瘁川归【三两】　地榆　人参　白术　白茯　鹿茸白龙骨　阿胶　白芍　卷栢　石斛　蒲黄紫朴【一两】　桂心　枳殻【二两】　懐熟地【三两】
　　共末蜜丸梧子大酒下三十丸日二
　　地黄汤　治冲任气虚经血虚损月水不断绵绵不止懐生地【二两】　子芩　川归　侧栢叶【两半】　熟艾【五钱】
　　水煎三钱入蒲黄一钱食前温服日二
　　一方加地榆伏龙肝
　　白芍药汤　治月水经久不断
　　白芍药【炒】　侧栢叶【炙各二】
　　用水酒同煎三钱温服未差再服
　　妇人月水来腹痛
　　论曰月水乃经血之余和调则所下应期无过举不及之患若冲任气虚为风冷所乗致气脉不顺所下不调或先或后或多或少风冷之气与月事相击故因所下而腰背拘强脐腹刺痛也
　　川归饮　治月水不调及欲来脐下痛肌体热
　　川归　白茯　人参　白芍　枳殻　紫朴肉豆蔲　甘草【五钱】
　　水煎三钱温服日二
　　丹皮汤　治月水来而不利攻脐腹痛不可忍
　　丹皮　人参　川芎　子芩　甘草　干姜呉茱茰　桂心【两半】　白芍　白茯　川归【一两】桃仁【八十枚炒】
　　水煎三钱服
　　白芍汤　治月水来腹痛烦闷体热
　　白芍药　紫朴　人参【一两】　甘草　川归
　　枳殻【三两】　肉豆蔲【五钱】
　　水煎三钱温服日二
　　川芎丸　治月水来腰腹刺痛不可忍或多或少或来如清水豆汁虚乏黄瘦
　　川芎　白芷　生地　桃仁【去皮尖炒一两】　黒干姜蒲黄　甘草【五钱】　人参　白芍　丹皮　牛膝桂心　川归【三分】
　　共末入蜜杵丸梧子大酒下二三十丸日二
　　室女月水不通
　　论曰女子二七而天癸至任脉通月事以时下若禀受不足或任脉为风寒所搏致令风气凝结不能应时而下经久不治则致劳疾
　　人参汤　治室女思虑太过心气不足气结不得宣利月水不依时或久不通或血隔成劳渐有寒热肌肉不生不思各味凡此病症不可复行破血急性之药宜通心气行荣衞滑经络
　　人参　白芍　麦冬　丹皮　槟榔　草蔲大腹皮　白术　川芎　生地　桔梗　防己枳殻　丁香皮　甘草　茯神　川归【一两】
　　桂心　大黄　逺志
　　生姜大枣水煎三钱入酒少许温服日二
　　赤芍药散　治室女月水不通
　　赤芍　牛　人参　木香　甘草　丹皮胡索　川芎【五钱】　桂心　川归【三分】　桃仁【去皮尖炒一两】
　　共末酒下二钱
　　沉香汤　治室女荣衞凝澁月水不利目昏闷肢体拘急五心虚烦多困少力
　　沉香　槟榔　甘草【三两】　人参　木香　桂心川归　生地　白茯苓　陈皮　青皮　柴胡鼈甲【醋炙两半】
　　生姜水煎三钱温服日二
　　羚羊角汤　治室女元气不足虚劳内燥月水不利四肢少力颊赤口干五心烦热
　　羚羊角　防风　地骨皮　川芎　黄茋【蜜炙】赤茯苓　桂心　麦门冬　防风　炙甘草【一两】懐生地【三两】　活　酸枣仁【炒】　川归　红花子白芍药【两半】
　　生姜三片薄荷七片水煎三钱入酒少许温服日二
　　二地散　治室女月水不通脐腹下刺痛
　　懐生地　懐熟地【四两】　桂心　川归【二两】
　　共末酒下二钱日二
　　帯下
　　论曰帯下有三十六种名虽不同其所致则一盖妇人冲任为经脉之海上为乳汁下为月事血气和平则生育之道得矣苟乖于保养风寒乗虚袭于经络冲任不能循流血气蕴积冷热相搏故成帯下冷则色白热则色赤冷与热并则赤白杂下间有五色者各随五脏虚损而应焉
　　川芎汤　治帯下漏血不止
　　川芎　呉茱茰　白芍药　黄茋　炙甘草黒干姜　川归【一两】　懐熟地【二两】
　　水煎三钱温服日二
　　桑寄生汤　治三十六种帯下
　　桑寄生　熟艾　川芎　鹿角胶【一两】　川归【二两】
　　用酒水合煎三钱温服日二若口干渇者加白茅根懐生地麦门冬一两
　　龙骨散　治三十六种帯下不止
　　白龙骨　黒干姜【一两】　黄牛角防【烧灰三两】
　　禹余粮【醋淬七次】　续断　阿胶【炒】　川归【五钱】
　　共末酒下一二钱日二以差为度
　　侧栢叶散　治帯下腹痛
　　侧栢叶【炙二两】　白芍药　川芎　牡丹皮
　　白芷　黒干姜【一两】　川归【五钱】
　　共末酒下二钱日二
　　禹余粮散　治帯下五色久不止
　　禹余粮【淬醋七次研】　鹿茸　赤石脂【二两】　乌贼鱼骨【去甲烧灰两半】　阿胶【炒】　川归　白芍药　蒲黄【一两】牡蛎【童便淬二两】
　　共末酒下二钱日二
　　川归散　治帯下白黄不止体瘦绕脐腹痛
　　川归　附子　白术　白龙骨　桂心
　　鹿角胶【粉炒一两】
　　共末酒下一二钱日二饮下亦可
　　漏下
　　论曰漏下之病经血淋沥不断是也夫冲任之脉所至有时若非时而下犹器之津泄故名之漏下盖由血虚气衰不能约制又有瘀血在内因冷热不调致使血败其色或赤如豆汁黄如烂黒如衃青如蓝白如脓五色随五脏虚损而漏应焉
　　沉香丹皮丸　治内挟瘀血月水淋沥不止或多或少四肢烦倦
　　沉香　人参　丹皮　赤芍　川归　木香巴防天　川芎　山药　白茯　白芷　陈皮黄茋　呉茱茰　桂心　枳殻　紫朴　肉蔲牛膝　龙骨　黒干姜【一两】
　　共末入蜜杵丸梧子大酒下二三十丸日二
　　白马蹄汤　治赤白帯下淋沥不止色败如五色者白马蹄【剉炒焦二两】　白龙骨　禹余粮【两半】　白僵蚕赤石脂　附子　懐熟地　牡蛎【醋淬】　炙甘草【一两】川归　乌贼鱼骨【烧灰两半】
　　水煎三钱入酒少许温服日二
　　鹿茸散　治漏下久不止
　　鹿茸【去毛炙】　阿胶【粉炒】　乌贼鱼骨【去甲烧灰两半】
　　川归　蒲黄【防炒一两】
　　共末酒下二钱日二
　　甲散　治漏下赤白经久不止
　　甲【醋炙】　牡蛎【童便淬二两】
　　共末空心酒下一二钱日二以差为度
　　白术散　治赤白漏下不止
　　白术【土炒】　川栢【炙两半】　白薇【炒五钱】
　　共末温酒下二钱日二
　　大黄散　治漏下青色
　　大黄【炒三分】　牡蛎【童便淬】　子芩　桂心【一分】
　　白薇【五钱】
　　共末酒下二钱
　　蒲黄散　治血漏不止日久虚损
　　蒲黄【防炒二两】　鹿茸【去毛炙】　川归【酒炒一两】
　　共末酒下二钱日二
　　黄茋汤　治漏下赤白淋沥不断
　　黄茋【炙两半】　阿胶【粉炒二两】　炙甘草【一分】
　　大枣肉【五十枚】
　　水煎三钱服
　　经血暴下【即血崩】
　　论曰女人经血谓之月事者常以三旬而一见也若血气和平则所下应期若冲气虚则经血不能制约故令暴下不止乃至数升也
　　生地散　治血伤暴下不止腰脚疼重倦怠无力心烦渇燥面目虚浮
　　懐生地　黄牛角防【烧灰】　酸石榴皮【炙】　人参白芷　　炙甘草　陈皮　地榆【炙】　川续断
　　共末饮下二钱日二
　　刘寄奴汤　治血下不止脐下虚痛
　　刘寄奴　赤芍药【二两】　艾叶【炒四两】　白茯苓【一两】川芎　川归【两半】
　　水煎三钱温服日二
　　如圣散　治经水暴下不止
　　防榈皮【烧灰一两】　乌梅肉　黒干姜【三味并烧存性　各一两】
　　共末用乌梅汤下一钱日二久患不过三服
　　续断丸　治经水漏下日久不止或五色相兼而下面萎黄肌体瘦腰重无力
　　续断　赤石脂　炙甘草　阿胶【粉炒】　川芎丹参　地榆　车前子　　侧栢叶　鹿茸川归【一两】　甲【醋炙】　懐生地　黄牛角防
　　共末入蜜杵丸梧子大酒下三十丸
　　白芍药散　治经水不止兼五色杂下不定日夜不止白芍药　黄茋　白茯　白龙骨【一两】　乌贼鱼骨【醋炙】　桂心　附子　干姜　牡蛎【醋淬五钱】　懐生地【三分】
　　共末酒下二钱日二
　　地黄汤　治经血不止顔色不定
　　懐生地【五两】　子芩　熟艾叶　川归【二两】　侧栢叶伏龙肝　蒲黄【防炒】　生姜【三两】　地榆【四两炙】
　　水煎三钱温服日二
　　二灰散　治经水暴下不止
　　蚕丝【烧灰】　箬叶【用茶篓内者烧灰各一两】
　　同研匀酒下一二钱日二
　　禹余粮丸　治经血不止气弱黄瘦
　　禹余粮【米醋淬七次】　附子【去皮脐炮】　川芎　川归【三分】白芷　黄茋【蜜炙】　白龙骨　桂心　白石脂
　　共末入蜜杵丸梧子大丹砂为衣酒下二三十丸日二
　　经血暴下兼帯下
　　论曰女人脏腑久冷故有赤白帯下复因冲任气虚不能制约经血以致暴下则二病兼作故谓经血暴下兼帯下也
　　黄牛角防丸　治经水暴下兼帯下经久不止面黄困劣
　　黄牛角防【烧灰】　赤石脂【两半】　鹿茸【去毛炙】　桑白皮【炒】阿胶【粉炒一两】　艾叶【炙二分】　白龙骨【煆三两】　黒干姜【一分】
　　共末入蜜杵丸梧子大酒下
　　白芍药酒　治经血暴下兼帯下经久不差
　　白芍药【炒】　懐生地　黄茋【炙三两】　艾叶【炙一两】
　　酒一斗浸七日服
　　牛角防散　治伤血并帯下
　　黄牛角防【酒炙焦】　侧栢叶【炙】　川续断【炒】
　　熟艾　伏龙肝　川归　赤石脂【一两】　地榆
　　共末酒下二三钱日二
　　人参散　治血伤兼赤白帯下日久不止
　　人参　五味子　艾叶【烧灰】　白茯苓　牡蛎【醋淬】地榆　白龙骨　懐熟地　炙甘草　川芎续断【一两】
　　共末空心用酒下一二钱日二
　　白茯苓丸　治血伤兼帯下积久不止渐成虚劳面黄腰脚沉重
　　白茯苓　栢子仁　诃勒皮　兎丝子　木香杜仲【炒】　赤石脂　五加皮　懐熟地　秦芁川归　　石菖蒲　青皮　黄牛角防【切烧灰】乌贼鱼骨【去甲烧灰】　　艾叶【烧灰一两】
　　共末酒下二钱日二醋糊丸亦可
　　生地汤　治血伤帯下
　　懐生地【炒】　川归　阿胶　黄茋【炙一两】　艾叶【炒三分】
　　生姜水煎三钱温服日二
　　乌贼鱼骨丸　治血海虚败赤白帯久下不止肢体虚热烦躁头目旋运口舌干澁
　　乌贼鱼骨【去甲烧灰】　白芍药　川归　山茰肉川芎　诃勒皮　酸枣仁　白茯苓　覆盆子参　荜澄茄　懐熟地　地榆　黄茋【炙一两】
　　共末蜜丸梧子大酒下三十丸
　　黄芩汤　治经水暴下帯兼赤白不止
　　懐生地【二两】　子芩　蒲黄【防炒】　熟艾　侧栢叶川归【五钱】
　　水煎三钱温服日二
　　车前子汤　治经血暴下兼赤白帯下经久不止车前子　子芩　懐生地　淡竹叶　阿胶【炒一两】
　　水煎三钱服
　　白龙骨散　治经血暴下兼赤白帯下不止
　　白龙骨　续断　鹿茸　赤石脂　肉苁蓉白芍药　懐生地【炒】　乌贼鱼骨【去甲烧灰二两】
　　共末用米饮下二钱日二
　　妇人血分
　　论曰血分者经水通之际因寒湿伤其冲任为之中止气壅不行播在皮肤邪气相搏经血分而为水发为胕肿故曰血分脉经曰经水前断后病水者名为血分久之不治积成水肿即难治也
　　枳实散　治血分身体浮肿心腹烦满不能食
　　枳实【麸炒】　牛膝　青皮【去白炒】　猪苓【去黒皮】
　　桑白皮　川归【炒一两】　木香　牡丹皮
　　防己　　大黄【炒】　　槟榔【煨】　甘遂【炒五钱】人参【一两】
　　共末汤下二钱日二
　　槟榔汤　治血分上攻头面身体浮肿心烦热满闷槟榔【防炒】　赤芍药　郁李仁　牵牛子【炒】
　　人参　　牡丹皮　百合　　木香【五钱】
　　赤茯苓　牛膝　枳殻【炒三分】　知母【盐酒炒一分】
　　水煎三钱温服日二
　　妇人水分
　　论曰水分者以水气上溢于皮肤分散于四肢发为胕肿盖肾者胃之闗闗门不利故聚水而从其类也此病与血分相似而治有先后耳
　　赤茯丸　治水气在皮肤浮肿经水不通
　　赤茯苓　赤芍药　泽漆【防炒】　木通　防己【一两】猪苓【去黒皮】　小海蛤　泽防【两半炒】　桂心
　　陈皮【炒三分】
　　共末入蜜杵丸梧子大桑白皮汤下三四十丸日二
　　防己饮　治水病浮肿因经水断絶名曰水分
　　防己　泽漆　子芩　参　陈皮【一两】　赤茯葶苈【纸炒】　杏仁　白术　猪苓　大豆【炒两半】桑白皮【炙一两】
　　水煎三钱服
　　甘遂丸　治水分四肢浮肿经水断絶
　　甘遂【防煨一两】　天冬【去心】　川连【两半】　葶苈【纸炒二两】苦胡芦【一枚取瓤】
　　共末蜜杵丸小豆大酒下十丸至十五丸水利止服
　　木通散　治水分先病水肿日久不消致经水断絶木通　赤茯苓　石韦【去毛】　桑白皮　防己泽防【三分】　大腹皮【四枚】
　　水煎五钱温服日二　如水通利少服
　　妇人无子
　　论曰妇人所以无子者由冲任不足肾气虚寒故也内经谓女子二七而天癸至任脉通太冲脉盛阴阳和故能有子若冲任不足肾气虚寒不能系胞故令无子亦有本于夫病妇疢者当原其所因而调之
　　白薇丸　治妇人久无子
　　白薇　川归　人参　附子　川芎　藁本禹余粮【一两】　石斛　熟地　栢子仁　紫参姜黄　川椒　桑寄生　牛膝　五味子
　　桂心　呉茱茰　防风　甘草【五钱】
　　共末入蜜杵丸梧子大酒下二三十丸日二
　　泽兰叶丸　治久无子
　　泽兰叶　川归　白龙骨　陈皮【去白炒】　逺志庵防子　川芎　桃仁【去皮尖炒】　禹余粮【醋淬七次研】紫石英　藁本　蒲黄【防炒】　覆盆子　白芷卷栢【一两】　人参　麦门冬　黒干姜　车前子懐熟地　细辛　白茯苓　赤石脂　川椒【炒】石膏　　白薇　蛇牀子【五钱】
　　共末蜜丸梧子大酒下
　　姙娠门
　　姙娠恶阻
　　论曰妇人所食谷味化为血气下为月水凡姙娠之初月水乍聚一月为腜二月为胚三月为胎胎成则男女分方食于母而口如鸟在腜胚之时血气未用五味不化中气壅实所以脾胃不思谷味闻见于物即恶心有所阻也其病心中愦闷头重目四肢怠惰恶闻食气是矣
　　茯苓汤　治姙娠恶阻呕逆肢疼头痛恶闻食气心忪烦闷多损坠宜安胎调血脉
　　白茯　旋覆　生地【二两】　人参　白芍　陈皮桔梗【炒】　细辛　芎防　甘草【炙両半】
　　水煎三钱
　　橘皮汤　治姙娠恶阻呕吐不下食
　　陈皮　竹茹　人参　白术【三两】　厚朴【二两】
　　姜水煎三钱
　　柴胡饮　治恶阻头疼瘦弱不思食嗜卧
　　柴胡　赤芍　人参　麦冬　黄茋　甘草【炙五钱】生地【两半取汁】
　　水煎三钱入地汁一分日二
　　人参饮　治恶阻烦闷呕哕吐逆恶闻食气头肢节疼嗜卧出汗黄瘦
　　人参　麦冬　白茯　生姜【三分】
　　陈皮　甘草【炙五钱】　　大枣【五枚】
　　共分二剂每剂水五钟煎二钟分三服顷再服
　　茯苓饮　治恶阻烦闷头憎闻食气闻便呕逆四肢不能自持
　　白茯　人参　白术　防风　枳殻【炒】
　　生姜【五钱】　甘草【炙一分】
　　分为二剂每用水四钟煎半分二服顷再服
　　姙娠漏胎
　　论曰姙娠将理失宜经血时下谓之漏胎由冲任虚弱不能固养胞胎故令经血时下如器之漏也久漏不已则胎气无所禀养必致萎燥矣
　　续断饮　治姙娠漏胎下血不止腹内痛
　　续断【二两】　艾叶　熟地　当归【一两】　竹茹
　　阿胶　鸡苏【五钱】
　　为粗末水煎三钱日二
　　艾叶饮　治漏胎淋沥不止
　　艾叶【五钱】　干姜　当归【三分】　芎防【一两】
　　姜水煎三钱日二
　　胶艾汤　治漏胎下血过多
　　阿胶【五钱】　艾叶【一两】
　　水煎三钱日二
　　黄茋汤　治五六月下血
　　黄茋【两半】　熟地　桑寄生　地榆【一两】　艾叶龙骨【三分】
　　姜枣水煎五钱日二
　　竹茹桑寄生汤　治漏胎心腹痛时下血
　　竹茹　桑寄生　艾叶　白芍　阿胶
　　白术【各等分】
　　水煎三钱
　　当归阿胶散　治胞漏下血不止
　　当归　阿胶　熟艾【五钱】　龙骨【二分半】　蒲黄【炒】地榆【三分】　牛角防【炙焦】　　熟地【一两】
　　共末酒饮任下二钱日二
　　姙娠胎动下血
　　论曰姙娠之人将防为难若触冐风寒饮食生冷及喜怒劳动之过致患胎动胎动则气血失度故下血也古方云母有宿疾子藏为风冷所乗者亦令胎动下血皆失将防所致
　　阿胶汤　治胎动腹痛下血运闷
　　阿胶【一两】　生姜【炒】　侧栢叶　桑生　当归艾叶【三分】　竹茹【一大】　芎防　续断【五钱】
　　枣水煎三钱
　　鹿角胶汤　治胎动漏血不止
　　鹿角胶【一两】　人参　白茯苓【五钱】
　　水煎三钱
　　阿胶散　治损动胎气腹内结痛血下不止运闷阿胶　桑寄生【二两】　人参　懐熟地　白芷芎防【一两】　续断【两半】
　　共末竹茹糯米汤下三钱
　　秦芁汤　治胎动下血身体烦热倦怠
　　秦芁　人参　炙甘草　芎防　地榆　白芷鹿角胶【五钱】
　　糯米一撮水煎五钱
　　芍药散　治胎动下血不止脐腹痛迷闷昏塞
　　白芍　木贼【一两炒】　牡蛎　熟地　干姜
　　乌贼鱼骨【去甲五钱】
　　共末酒下三钱
　　人参饮　治胎动腰腹痛血下不止
　　人参　芎防　当归　阿胶　杜仲【二两】　熟地炙甘草【一两】　　艾叶【一把】
　　枣水煎五钱
　　姙娠胎萎燥
　　论曰人由受气于有生十二经脉迭相滋养尤生物也得寒温之正土地之宜无物不长凡胎处胞中或有萎燥者盖由孕妇所禀怯弱不足自周阴阳血气偏系非冷即热胞胎失于滋利所以萎燥而不长也日月虽过不能生育亦有后时致生惟宜资母血气俾阴阳调通本末相应则胎从而有养矣
　　艾叶汤　治胞中冷致胎萎燥
　　艾叶【炒】　芎防　当归【炒】　白术　干姜【一两】
　　水煎三钱日三
　　白术汤　治萎燥瘦劣面黄黒腹藏虚冷
　　白术【炒二两】　人参　当归　白芍　芎防
　　诃勒皮　厚朴　　炙甘草【五钱】
　　姜水煎三钱日三
　　白术当归汤　治胎萎燥漏下腹痛不可忍
　　白术　当归　人参　芎防　阿胶【二两】
　　艾叶【一两】
　　酒水煎五钱入大枣分三服
　　桑寄生汤　治胎萎燥不能转动心中急痛
　　桑寄生　人参　白茯苓　萎蕤【一两】　白术【二两】
　　姜水煎三钱入粳米半合温服日二
　　地黄汤　治胎萎燥过时未产滋气血益胞脏
　　熟地　当归　熟艾【炒】　芎防【一两】　阿胶
　　炙甘草【五钱】
　　水煎三钱日二
　　姙娠胎不长养
　　论曰姙娠将理无方脾胃不足饮食减退不能行荣衞化精防养冲任故令胎脏内弱子气不足生化稍亏巢元方谓母病母则胎安是也若使脾胃和而能饮食水谷化而运气血则何虑胎气不长也
　　白术散　治胎不长养
　　白术【一两】　人参　白芍　芎防　阿胶【一两】
　　炙甘草【五钱】
　　共末葱粥饮下三钱日三
　　地黄汤　治气血不足胎瘦不长
　　熟地　阿胶　芎防　当归【二两】　人参
　　赤芍　炙甘草【五钱】
　　水煎三钱入粳米日三
　　姙娠呕逆不下食
　　论曰姙娠之人脾胃气弱风冷乘之则中焦痞膈胃中虚满其气上溢气不下防故虽食饮卒不得下甚则呕逆
　　茯神汤　治姙娠呕逆不下食和胃顺气
　　茯神　黄茋　人参　白术【五钱】　藿香　甘草【炙二钱】
　　姜水煎二钱
　　人参汤　同
　　人参　山药　白茯　粳米【陈者一两】　半夏【五钱】
　　姜枣水煎三钱
　　保生汤　治姙娠呕逆不下食
　　陈皮【二两】　人参　白术　麦冬　厚朴　白茯【一两】
　　姜枣水煎四钱入竹叶
　　厚朴汤　同
　　厚朴　人参　白茯苓　白术　陈皮　竹茹半夏【一两】
　　姜水煎三钱
　　姙娠咳
　　论曰姙娠咳者以肺感寒气也经曰形寒饮冷则伤肺久不已则寒气相移不惟姙育有伤而肺气痿弱皮毛枯悴治宜发散寒邪资补胎气则咳自已麦冬饮　治咳不止
　　麦冬【一两】　紫苑　杏仁　桔梗【炒三分】　炙甘草【一分】桑白皮【五钱】
　　水煎三钱入竹茹白蜜日三
　　人参散　治姙娠咳
　　人参　陈皮　炙甘草【三两】　生姜【五两切】
　　共末汤下二钱
　　桑白皮丸　治姙娠咳痰盛呕逆
　　桑皮【二两】　半夏　人参　阿胶【一两】　丹砂【一分】炙甘草【五钱】
　　共末粥丸芡实大临卧含化一丸
　　姙娠伤寒
　　论曰姙娠感冐寒邪藏于皮肤洒然而寒熻热而闷头项痛腰脊强脉浮在表者当汗之在里者下之汗下之理制方宜轻但非破血伤胎之剂和其阴阳正其表里使经不传邪无深入斯无危殆矣
　　麻黄汤　治姙娠伤寒发热恶寒体痛
　　麻黄　苍术【三两】　陈皮【二两】　白术　炙甘草【一两】
　　水煎三钱入葱白盐防
　　异功汤　治姙娠伤寒头痛体疼安胎和气
　　麻黄【去根节四两】　白术　苍术【二两】　芎防
　　炙甘草【两半】
　　葱白水煎三钱日三
　　柴胡汤　治姙娠伤寒憎寒壮热头痛身疼
　　柴胡　白术【一两】　芎防　白芍药　当归
　　防风　赤茯苓【一分】　黄茋　生地【五钱】
　　姜枣水煎三钱
　　白散子　治姙娠伤寒防胎
　　白药子【研末】
　　用鸡子清调涂纸上约碗大贴在脐下干以温水润
　　之
　　姙娠下痢
　　论曰姙娠饮食过伤脾胃不和冷热之气入于肠间肠虚则泄故为痢也然冷多则白热盛则赤冷热相攻赤白相杂甚则脓血杂下速宜之恐伤胎也
　　阿胶丸　治姙娠下痢日夜频防并安胎气止腹痛阿胶　酸石榴皮【五钱】　川连【一两】　当归
　　肉豆防【三钱】
　　共末蜜丸小豆大饮下十五丸
　　黄连汤　治姙娠下痢频泻并里急后重
　　川连【炒】　黄栢【三两】　白术【四两】
　　姜水煎五钱日三
　　健脾汤　治姙娠下痢脐腹撮痛益胃气思饮食厚朴　苍术【四两】　人参【二两】　大枣【一升煮熟去皮核研枣汁五升与朴术同煮干】　陈皮【去白炒】　白茯【二两半】　炙甘草【二两】
　　姜水煎三钱进饮食调脾胃
　　阿胶丸　治姙娠下痢脓血不止腹痛
　　阿胶【三两】　白术【五两】　川连　肉豆蔲【一两】
　　共末蜜丸梧子大饮下三十丸
　　黄栢散　治姙娠赤白痢腹痛腰疼如欲产
　　黄栢【防炒】　当归　赤芍药　阿胶　艾叶
　　芎防　桑寄生【一两】　炙甘草　干姜【三分】
　　共末水煎四钱
　　阿胶散　治姙娠赤白痢腹痛不止
　　阿胶　当归【一两】　白术【三分】　艾叶【炒】　石榴皮【炒五钱】
　　共末姜水煎四钱
　　姙娠子淋
　　论曰妇人懐子而淋者谓之子淋因肾虚膀胱经客邪热令溲少而数水道澁痛痛引于脐者是其候也海蛤汤　治姙娠子淋频数澁痛
　　海蛤　木通　猪苓【五钱】　冬葵子【防炒】　滑石【一分】
　　水煎三钱入灯心三十根
　　白芷散　治姙娠子淋频数澁痛
　　白芷【三分】　阿胶　郁金　滑石【一两】
　　共末葱白汤下二钱
　　当归汤　治姙娠子淋澁痛
　　当归　白芍药　赤茯苓　炙甘草　山栀子【等分】
　　水煎三钱
　　姙娠浮肿
　　论曰脾合土候肌肉土气和平则能制水水自传化无有停积若姙娠脾胃气虚经血壅闭则水饮不化湿气淫溢外攻形体内注胞胎懐姙之始肿满必伤胎气如临月而脚防肿利其小便则病自愈
　　防己汤　治姙通身浮肿喘促小便澁
　　防己　大腹【三分】　赤茯苓　桑白皮【一两】　木香紫苏【一分】
　　姜水煎四钱
　　木通汤　治姙身体浮肿心腹胀满小便不通
　　木通　香薷　桑白皮【一两】　木香　诃勒皮黄芩【三分】　枳殻【炒】　槟榔　紫苏【五钱】
　　姜水煎四钱日二
　　赤茯苓汤　治姙娠身体浮肿心腹急满小便赤赤茯苓【一两】　白术　旋复花【五钱】　木通
　　杏仁　黄芩【三分】
　　姜水煎三钱
　　赤茯饮　治姙娠胎间水气子满体肿
　　赤茯苓　白术【二两】　杏仁　旋复花【一两】　黄芩【两半】
　　水煎五钱日二
　　桑寄生饮　治姙娠徧身虚肿
　　桑寄生　紫苏【一两】　木香【五钱】　桑白皮【炒】
　　大腹皮【三分】
　　水煎三钱
　　姙娠小便不通
　　论曰姙娠小肠挟热热结胞内使气道痞澁故小便不通令人腹脇胀满脐下急痛是其证也
　　榆白皮散　治姙娠小便不通心神闷乱小腹急痛
　　榆白皮　王不留行　滑石【一两】
　　共末灯心汤下二钱
　　冬葵子汤　治姙娠淋小便澁小腹急水道热痛冬葵子【三合】　赤茯苓　白芍药　车前子【一两】黄芩【五钱】
　　水煎五钱
　　滑石傅　治姙娠子淋小便数热痛手足烦疼
　　滑石【飞】
　　汲水调五钱涂脐下一寸小便即利未利再涂
　　姙娠大小便不通
　　论曰姙娠大小便不通者以脏腑盛实热气蕴积不时宣导之所致也若热结于大肠则大便不通结于小肠则小便不通今大小肠俱有热则二便俱不通其候令人烦满小腹胀急惟能均调腑脏使气疏达则转化无所留滞矣
　　栀子汤　治姙娠二便不通脐腹胀痛
　　栀子　黄芩　柴胡　萎蕤【两半】　石膏【四两】
　　泽泻　赤芍【二两】　车前草【五钱】
　　水煎四钱入竹叶十片
　　茅根汤　治姙娠二便不通结闷气急腹满欲死
　　茅根　滑石　车前子　大黄【炒各等分】
　　水煎四钱
　　又方　治姙娠二便不通
　　猪脂【二两】
　　酒半升煎脂化分三服未通再服
　　姙娠半产
　　论曰姙娠日月未足胎气未全而产者谓之半产盖由姙妇冲任气虚不能滋养于胎胎气不固或颠扑闪坠致气血损痛或因时病痢疟之类皆致半产
　　延胡索汤　治半产后气血不快恶露续断
　　延胡索　当归　白芍药　炙甘草　芎防桂心【一两】
　　水煎三钱
　　艾叶饮　治半产后恶露不断心闷气短
　　艾叶　生地黄　当归　人参　地榆
　　干姜　阿胶【各等分】
　　水煎三钱
　　姙娠数堕胎
　　论曰胚胎之始赖血气以滋育若姙娠血气盛强阴阳之气和相与流传于一体唯能顺时数谨人事勿动内伤则生育之道得矣冲任气虚将摄失宜子藏风冷不能滋养于胎故每有姙则数致伤堕也
　　地黄散　治数堕胎子宫虚冷
　　熟地　黄茋　人参　白术　芎防　当归【一两】呉茱茰　炙甘草　干姜【五钱】
　　共末酒下二钱
　　阿胶汤　治数堕胎小腹痛不可忍
　　阿胶　熟地　艾叶【炒】　芎防　白术　当归杜仲【炒一两】
　　枣水煎四钱服
　　地黄汤　治姙娠气血衰防胞脏挟冷数堕胎
　　熟地黄【四两】　艾叶　当归【二两】　杜仲　芎防阿胶　五加皮【三两】
　　水煎五钱日二
　　芎防汤　治数堕胎心腹痛
　　芎防　白芍药　白术　阿胶　炙甘草【一两】
　　艾叶糯米姜水煎三钱




　　圣济总録纂要卷二十三
<子部,医家类,圣济总录纂要>
　　钦定四库全书
　　圣济总録纂要卷二十四
　　休宁程林纂
　　产难门
　　逆产
　　论曰逆产者盖因姙妇初觉腹痛产时未至惊动伤早儿回转未至竟便用力产之即令逆也
　　牛酥膏　治逆产数日或生不以理横逆艰难千方百计不安急宜服之膏至儿身上即产下
　　真牛酥　秋葵子【一升】　大豆黄卷　滑石【二两】瞿麦【一两】　白蜜【半　秋冬二葵子升　功用并同】
　　共末用酥煎沸入蜜再煎下末搅匀収贮酒下一二匙频服
　　半夏饮　治横产及倒生胎死腹中并衣不下母气欲絶者
　　半夏【五枚姜汁炒】　白敛【一两】
　　共末温酒下二钱难产一服横产二服倒生三服胎毙衣不出四服此方加瞿麦尤佳
　　灶心黄土涂　治逆产
　　灶底心黄土【硏五合】
　　以生姜汁和如糊涂产母脐中以帛系换
　　小麦饮　治逆产
　　小麦　小豆【炒一两】
　　共末水煎二三钱温服少顷又服
　　盐粉涂　治逆产足下
　　食盐　胡粉
　　共研匀用米醋和涂儿足心即顺下
　　葱蒜薫法　治逆产
　　大蒜【七枚】　生姜【五钱】　葱白【三十根】
　　共捣入盆中以沸汤五大碗投盆内速扶产妇坐盆上薫产户冷即易之三易胎正矣
　　丹砂涂　治逆产
　　丹砂【五分】
　　用蜜和涂儿足心又以丹书儿左足心千字书右足心里字
　　又法
　　以鍼刺先出足底足痛还即顺若手先出即刺手
　　又法
　　取三家盐熬令黄以津唾和涂儿足心次取三家饭放儿母手中佳
　　艾叶汤　治逆产及子死腹中
　　生艾叶【五两】
　　用酒一升煎旋服则顺下如不饮酒以水煎服
　　蛇脱灰酒　治逆产及子死腹中
　　蛇脱【烧灰】
　　研末用白酒和下面向东方服一钱未下再服
　　兎丝子酒　治逆产及子死腹中
　　兎丝子【炒】
　　为末酒下一二钱即生　一方以车前子为末酒下二钱
　　蒲黄涂　治逆产
　　蒲黄
　　用水和涂儿手足心即顺
　　难产
　　论曰临产或难盖为正气扰乱心神不宁所致古人有预备方法临月用滑胎散并日行二三十步贵使血气下顺产无留难无令喧杂惊忙必须产阁温暖遇严寒之日四围烧火及多备热汤焚诸异香常令汤火气及身暗使人看候产妇才觉腹痛速与饮食令饱无使困乏饥则雌鸡煮粥渇则白蜜煎汤或空痛经日儿胎未动者宜安心熟忍以荐蓆铺牀就上安产免为地气所侵又就周行三五百匝或困于行暂且扶立须防又行如血水俱下痛阵及腰此欲产之兆诸余法度宜次序行之
　　车前子散　治难产经日不下
　　车前子【防炒】　滑石　川归【五钱】　榆白皮
　　瞿麦穗【一两】
　　共末用酒下二钱如血水未下用大黄二钱煎酒服胞胎即下
　　如意膏　治难产催生
　　萆麻子【二十一粒去殻研】　丹砂【五分】
　　共研如膏用油纸摊贴脐下小腹间外用帛系候
　　产与胞衣下速去之稍缓即脱人气血此药觉腹痛便宜用
　　牛酥膏　治难产催生【见前逆产】
　　苎蔴根饮　治难产及晚嫁难产
　　乳母论云三十后适人者谓之晚嫁也盖少嫁则筋骨软弱故产门易开晚嫁则筋骨坚强所以难产产妇临月宜常服之
　　苎蔴根　人参　陈皮【炒】　懐生地
　　炙甘草　乌梅肉【一两】
　　生姜水煎四钱温服少顷又服
　　烧弓散　治难产
　　弓【五寸烧灰研】　箭干【五寸烧灰】
　　共研匀作一服酒下
　　牛酥饮　治数日不产胎上冲心欲死
　　牛酥【五钱】　冬葵子【炒一合】　滑石【研三分】
　　共入袋盛用酒一升煮频服一钟
　　白芍散　治数日不产胎上冲心欲死
　　白芍　川芎　甘草　川归　茯神　陈皮【二两】苎蔴根【一把】　髪灰【一分】
　　共末空心食前酒下二钱少顷又服
　　桂心汤　治难产数日不生子死腹中母气欲絶者服之效
　　桂心【两半】　木通　牛膝　瞿麦穗　榆白皮【二两】
　　水煎五钱服
　　石燕酒　治难产催生　一方两手握石燕亦产石燕以童便磨取三四钱防温吞赤小豆七粒立产
　　子死腹中
　　论曰胞衣未下急于胎之未生子死腹中危于胎之未下盖胞衣未下子与母气通其呼吸若子死腹中胞臓气寒胎血凝沍气不升防所以难下古方多以行血顺气药及硝石水银磠砂之类其胎已死躯形已冷血凝气聚复以至寒之药下之不惟无益而害母命者多矣古人用药深于用意但后生不分子死理有二端用药寒温各从其宜有姙娠胎漏血尽子死者有坠堕攧扑内伤子死者有縁久病胎萎子死者若此之类遂令生人提掣姙妇使身体平正仍以防蓐自腰抵定令仰卧开足向地如欲产势连进附子汤三服【方见后】即以衣包温瓦数片二三人不住手自脐腹腰脇左右周囘熨之使胞脏温暖凝血流动盖附子汤能破寒气堕胎服之少顷觉腹内痛阵渐作恶血渐动良久必产此用温药之意也有因伤寒热病温疟之类胎受邪热毒气内外交攻因致胎死胎不即下留于胞脏古人虑胎受毒气必致胀大所以用硝石水银磠砂之药盖硝石水银之性不惟使胎不胀大又能使胎化烂副以行血顺气之味死胎即下临产更令生人以手体候胎有横有逆有胀有烂以意治之庶免留难凡生产之理胎活则所生子日月已周脐系不养所以自下由之果实既熟不俟剪折帯蒂自分若子死腹中则所生在母日月未足脐系尚固由之果实未熟枝末虽枯不折不离所以在母行之有法用之有度斯无虞矣凡审死胎当熟辩有姙之妇病胎隐伏不动难认存亡令生人以暖手就脐下欵欵按至胎处觉腹中冷应手是胎已死稍温即非更看姙妇外症面青舌冷舌下脉青黒口秽气手指甲黒皆子死之候
　　附子汤　治子死腹中产后气寒胎血凝沍子死难下破寒堕胎
　　附子【大者一枚生去皮脐切十片】　生姜【五片】
　　水煎稍热服经时不下服桂心汤
　　桂心汤　治子死腹中产后气寒胎血凝沍子死难下寒堕胎
　　桂心【不见火】　乌头【大者一两】
　　水煎稍热连用三服
　　地黄酒　治子死腹中未下
　　懐生地【酒洗捣取自然汁】
　　用酒煎沸和地黄汁连三服胎不下服牛膝汤
　　牛膝汤　治子死腹中气血凝结致子难下
　　牛膝　朴硝【三两】　川芎　大黄【炒】　桂心
　　蒲黄【五钱】　懐生地【二两】
　　水煎五钱去滓入朴硝一钱再沸服连进三服未下服后瞿麦汤
　　瞿麦穗汤　治子死腹中三日不出母气欲絶
　　瞿麦穗【两半】　牛膝　榆根白皮【一两】　木通
　　桂心【三分】
　　水煎五钱去滓服连进三服胎未下服后牛膝汤
　　牛膝汤　治子死腹中滑气血破胞胎或子死壊烂母气闷絶者
　　牛膝【一两】　川归　桂心【三分】　川芎　蒲黄【五钱】硝石　　瞿麦穗【二两】　　　懐生地汁【一钟】
　　水煎五钱入汁再沸连进三服恶血下子即出也或胎已损令生人仔细探之勿令腐肉瘀在腹内出毕再一二服逐恶免生他病
　　姜汁酒　治子死腹中气血凝滞不下
　　生姜汁【六分】　鸡子黄【三枚】　白酒【三分】　米醋【二分】
　　共酒醋同煎入姜汁二分再沸倾碗中入鸡黄一枚乗热打转稍热服须防依上法连进三服
　　牛尿涂　治子死腹中二三日不下
　　牛尿
　　用之涂儿母脐腹上并左右少顷立出
　　水银饮　治子死腹中闷絶者
　　水银【一两】
　　饮下若母不知人事干开口灌下口干不开当于鼻中灌下令头稍仰银入母腹中立出
　　又方
　　灶中黄土
　　研末用酒和服二三钱立下
　　息胞【即胞衣不出】
　　论曰凡产子母已分而胞衣未下名曰息胞盖由欲产之时用力太过产罢又被风寒冷气所侵血气凝澁乏力运用以致持久不惟有妨儿脐兼亦致害母命急须提掣产母使形体平正气息少待可以运动及以壮气益血汤散助之俾气血滑利其胞可下矣若初生产妇未经谙练见胞衣未下恐妨儿体辄便剪脐或误牵断或执握不固其胞直上掩心使不尽天年者多矣古人剪脐之法必用惯熟生人先备金银铜铁称锤之类用软熟衣帯一条结定以牵为度所贵胞不上掩心也壮气益母汤　治胞衣未下被风寒所侵血气凝澁或气少力乏不能运用胞衣停息
　　懐生地　人参　川归【一两】　代赭石【醋淬五钱研】木香【一分】
　　生姜大枣水煎五钱稍热服少顷又服以衣下为度
　　牛膝汤　治胞衣半出半不出或子死腹中着不下及二三日不产血气上冲
　　牛膝　秋葵子　榆白皮【三两】　懐生地【取汁三分】
　　水煎五钱入汁服
　　滑石汤　治胞衣不出服之烂胞
　　滑石　川归　炙甘草【一两】　牛膝　瞿麦穗【两半】秋葵子【二合】
　　水煎五钱稍热服少顷再服以下为度
　　恶血不下盛于衣中
　　鹿角
　　剉为细末用酒下一二钱以下为度
　　麻子涂　治胞衣不下
　　萆麻子【二十一枚】
　　去殻研如泥涂脚心衣下速去
　　又方　治胞衣不下
　　水银
　　用枣肉研不见星丸皂子大酒服一丸立下
　　冬葵子酒　治衣不下令烂胞
　　葵子　阿胶　牛膝　川归【一两】
　　共末酒下三钱
　　产后血运
　　论曰产后血下或多或少者皆致血运盖血随气行血多者气虚血少者气逆故也其候头目旋转精神昏愦沉黙不知人事治法虚弱者宜调气而益血气逆者宜调气而下血则运思过半矣
　　胡索汤　治产后血运
　　胡索　川芎【一两】　人参　川归　牛膝【两半】懐生地【二两】
　　水煎五钱去滓入蜜少许稍热服
　　益母草饮　治产后血运心烦闷乱恍惚如见鬼神益母草汁【如无以土根汁代之】　生地汁　藕汁【半钟】鸡子白【三枚】　童子便【一钟】
　　将四汁煎沸入鸡子白搅匀分三服连进
　　红蓝花汤　治产后血少运闷呕逆
　　红蓝花　苏枋木【一两】
　　水煎四五钱稍热服日二
　　姜黄饮　治产后恶血上掩心如见鬼神欲死
　　生姜汁　生地汁【一钟】
　　用白酒一钟同二汁煎十数沸稍热服
　　醋鸡子　治产后血运迷闷不省人事唇口冷面青
　　米醋【一钟】　鸡子【生一枚】
　　将醋煎沸以鸡子打破搅匀顿服
　　白芍汤　治产后血运心中迷闷不知人错乱少气白芍药　懐生地　炙甘草【一两】　丹参【五钱】
　　生姜水煎五钱去滓入蜜少许连进三服
　　产后语言妄乱
　　论曰忧愁思虑则伤心心虚故邪从之新产之人内亡津液而血虚志弱使人精神昏乱语言差谬恍惚不宁甚者变狂颠之症治宜补血益心安心定志其病自愈白茯苓汤　治产后血气虚弱精神不安言语错谬白茯苓　人参　桂心　泽防　蒲黄【两半】
　　懐熟地　川归　麦门冬　　逺志【一两】
　　共末入蜜杵丸梧子大人参汤下三四十丸
　　白茯苓汤　治产后心气不足血虚狂言
　　白茯苓　熟地【二两】　人参　甘草　防风
　　白薇　　龙齿　　独活　逺志【一两】
　　水煎四五钱稍热服
　　茯神汤　治产后血虚狂言妄语心志不宁
　　茯神【二两】　人参　白芍药【两半】　桂心　川归炙甘草【一两】
　　生姜大枣水煎四五钱稍热服日二
　　逺志汤　治产后血虚心气弱为风邪所搏语言妄乱逺志　人参　赤芍　白茯　子芩　独活炙甘草　　防风【一两】　　　懐熟地【二两】
　　水煎四五钱热服日二
　　产后中风
　　论曰产后血气未完风邪乗之入于经络则发为痓其候口噤不开筋脉挛急面目防癖至于五脏六腑则随所中而症候出焉甚者瘈疭直视角弓反张神志昏塞便溺遗失瘖不能言为中风之证
　　小续命汤　治产后失血中风口眼防斜冐昧不知痛处拘急不得转侧遗溺失音
　　麻黄【去根节二两】　人参　附子　川芎　白术防己　白芍　子芩【一两】　桂心　甘草【二两】
　　防风【两半】
　　生姜水煎五钱服
　　大豆酒　治产后中风背强口噤或烦热头身皆重身痒及呕逆直视皆风湿所致
　　大豆【三升】
　　炒令声断用酒五升沃热豆中取豆汁服一钟日饮五七次取防汗身才润即愈一则去风二则消血
　　麻黄汤　治产后中风口眼防斜身背拘挛
　　麻黄【去根节】　桂心【一两】　川芎　白芍药
　　防风【二分半】　竹沥【二合】　白术【炒五钱】
　　生姜水煎五钱去滓入竹沥半合二三服取汁
　　地黄酒　治产后中风口噤筋脉挛急角弓反张
　　生地汁【二升】　白酒【三升】　生姜汁【二合】
　　用二汁煎数沸入酒再煎十数沸任性细饮数杯若冷多加桂心末二两若热多加藕汁二合
　　产后中风口防
　　论曰足阳明胃经入上齿中环出挟口环唇下交承浆手太阳经循颈上颊至目鋭眦此二经皆为风寒所中使筋脉缩急牵引于颊故为口防癖不正语言蹇澁目不能平视也
　　人参汤　治产后中风口面防斜
　　人参　白芍药　防己　白术　甘草
　　防风　麻黄【去根节】　附子　川芎　子芩
　　桂心【一两】
　　生姜大枣水煎三钱温服
　　天麻散　治产后中风口眼防斜筋脉不利
　　明天麻　懐生地　白僵蚕【糯米炒】　胡索独活　防风　川归　荆芥穗　　桂心【五钱】
　　共末用酒下二三钱日二服
　　独活汤　治产后中风口面防斜
　　独活　防风　川归【两半】　川芎　枳殻　桂心【一两】细辛【五钱】　　　蔓荆子【两半】　　　竹沥
　　水煎三钱去滓入竹沥半合再沸服日二
　　竹沥汤　治产后中风口面防斜手足不随语言謇澁昏昧
　　竹沥　防风　麻黄【去根节两半】　升麻　羗活羚羊角　川芎　桂心【一两】　杏仁【八十枚去皮尖炒研】
　　水煎三钱去滓入竹沥半合再沸二三沸少顷再服取防汗差
　　地汁竹沥饮　治产后中风口眼防斜筋脉挛急
　　生地汁　竹沥【各半升】　独活【两半】
　　用水二钟煎独活三钱去滓入地汁竹沥各半合再二三沸温服日二
　　产后中风角弓反张
　　论曰背为阳腹为阴阴阳之脉交相维持产后血脉不足风邪中于阳经使阳脉拘急反引腰背如角弓反张故以为名
　　麻黄汤　治产后中风角弓反张筋脉急痛
　　防风　人参　白术　川芎　甘草　川归麻黄【去根节】　桂心【一两】　附子　干姜【五钱】
　　杏仁【去皮尖炒四十枚】
　　水煎三钱服日二
　　白茯苓汤　治产后角弓反张
　　白茯苓　山栀仁　川芎　川归　炙甘草【五钱】黒干姜　呉茱茰　懐熟地　桂心　细辛【一两】
　　水煎三钱温服日二
　　黒豆酒　治产后中风腰背反折筋急口噤
　　黒豆【小者二升】　白酒【四升】
　　将豆炒香熟倾入酒中去豆用酒不拘时频服一钟服完再服后地黄酒
　　地黄酒　治产后中风腰背反折筋急口噤
　　生地汁【二升】　白酒【三升】　生姜汁【二合】
　　先煎二汁数沸入酒再沸十数沸任意饮二钟若冷多加桂心末二两热多加藕汁二合
　　产后蓐劳
　　论曰产蓐之后食饮起居失于常度使气血不得其养若血虚则发热气虚则发寒气血俱虚则寒热更作日渐羸瘦故为蓐劳又产后恶露未尽亦令致此则时寒时热腰腹刺痛甚者不能食食亦不作肌肤
　　懐熟地汤　治产后蓐劳寒热肢体痛力乏
　　熟地黄　人参　白术　白茯苓　牛膝
　　鼈甲　淡竹叶　桂心　麦门冬　川归
　　甘草【一两】
　　水煎三钱温服日二
　　赤芍汤　治产后蓐劳疼痛寒热头目旋运多惊盗汗腹痛大便不利瘦劣
　　赤芍　川芎　人参　丹皮　参　五味子白薇　白茯　麦冬　甘草　川归【一两】　熟地【二两】
　　水煎三钱服
　　猪肾汤　治产后蓐劳似疟寒热不能食
　　猪肾【一对】　粳米　白芍药　知母【三分】　川归【分半】葱白【五寸】
　　水煮肾取汁入米煎三钱温服日二
　　黄茋煮散　治产后蓐劳肌瘦面无顔色或寒或热肢痛头疼心烦
　　黄茋　鼈甲【一两】　人参　白芍药　川归
　　白茯苓　桑寄生　麦门冬　熟地　桂心牛膝　　甘草【五钱】
　　共末每用猪肾一对煮取汁入姜枣煎三钱温服日二
　　白薇丸　治产后蓐劳寒热体虚瘦弱不思食
　　白薇　附子　熟地　栢子仁　鼈甲　川归肉苁蓉　黄茋　人参　白芍　丹皮　桂心石斛　羗活【三分】　　　川芎　甘草【五钱】
　　共末蜜丸梧子大饮下三四十丸
　　产后大便不通
　　论曰大肠者传道之官变化出焉产后津液减耗胃中枯燥润养不足糟粕壅滞故令大便难而或致不通盖新产之人喜病此者由去血过多内亡津液故也诃梨勒丸　治产后大便不通
　　诃勒皮　人参　懐熟地　大黄【酒炒】　川归大麻子【一两】
　　共末入蜜杵丸梧子大米饮下三四十丸日二
　　人参丸　治产后大便不通
　　人参　槟榔【两半】　紫朴【姜炒三分】　川归【一两】
　　郁李仁【去皮尖研五钱】
　　共末入蜜杵丸梧子大酒下三四十丸日二
　　大黄丸　治产后大便秘澁不通
　　大黄【酒炒】　赤芍药　川归　紫朴【姜炒一两】　枳实【炒】懐生地　大麻仁【三分】
　　共末入蜜杵丸梧子大陈米饮下三四十丸
　　升麻汤　治产后大便秘澁
　　升麻　大黄【一两】　生地　前胡【三两】　山栀
　　川归【一两】
　　水煎服
　　大腹皮汤　治产后下血过多热毒气结燥大便不通壅滞气闷腰痛脇胀
　　大腹皮【五枚】　枳殻　懐生地　赤芍药【一两】
　　甘草　天门冬【三分】　羗活　　郁李仁　秦芁【五钱】
　　水煎三钱温服日二
　　蜜煎导法　同上
　　白蜜【半斤】
　　慢煎令稠如硬饧搓指大长二寸内下部中仰卧效
　　乌梅导法　同上
　　乌梅肉
　　烂捣如泥入蜜少许搓内下部中即仰卧效
　　温中丸　治产后大便不通七八日以上者
　　硫黄【生用栁木椎细研】
　　以水浸炊饼糊丸梧子大用木香汤下一二十丸
　　中和散　治产后大便不通及老少皆可服
　　附子【去皮脐】　大黄【一两同上俱半生半炒】
　　共末临卧饮下二钱日二
　　产后乳汁不下
　　论曰新产水血俱下暴伤津液气脉未顺所以乳汁不下若能调其冲任治手太阳少阴之经不足则乳脉自然流行若其经虚弱气脉闭而不通虽治之亦无益也猪蹄汤　治产后乳汁少或不下
　　猪蹄【四只用水五升煮取汁三升】　木通　漏芦　瞿麦穗【一两】
　　用汁煎三钱温服日二以效为度
　　木通汤　治产后乳汁不通
　　木通【两半】　子芩　白芍药　桑皮　漏芦【一两】甘草　　枳殻【炒五钱】　　　竹叶【一把】
　　水煎三钱温服日二
　　莴苣子散　治产后乳汁不下
　　莴苣子　糯米　粳米【半合】
　　水煎甘草五钱取汁煎三味分三服
　　括蒌酒　同上
　　括蒌
　　取大者一枚捣烂入白酒煎温服以效为度
　　鱼灰散　治产后乳汁不下
　　鲤鱼骨
　　烧灰为末酒下一二钱
　　产后妬乳
　　论曰气血流行上为乳汁下为月水上下通达不失常度是谓平人若不通而塞则为痛热气复来乗之则为肿向之流行者今壅遏矣倘失调治则结硬成核身体壮热盛则憎风遂为乳痈世传治结乳闭乳亦即为妬乳者此也
　　升麻汤　治产后妬乳乳汁不泄结成痈肿热痛升麻　参　白芍药　生地黄　甘草
　　连翘　瞿麦穗【一两】　射干【五钱】
　　水煎三钱温服日二
　　二灰散　治乳汁不下结滞不消热肿
　　蔓荆子　皂荚刺【各烧灰存性一两】
　　共研匀用酒下一二钱日二
　　升麻傅　治妬乳结成痈肿
　　升麻　木香　檀香【五钱】
　　各用成块砂盆酒磨相等用翎傅乳上
　　天麻草洗　治妬乳成痈肿或已破脓血未散
　　天麻草【不拘多少】
　　用水煎浓汁频洗患上日三四次差
　　产后乳结核
　　论曰产后乳结核者以血气虚弱风邪搏之乳脉凝滞故结而为核日久不差蕴积生热热胜则肿肿甚则成痈也
　　枳殻汤　治产后乳结核或成痈肿发热疼痛
　　枳殻　木通　人参　白蒺藜【炒去刺】　桂心乌鸡骨【醋炙】　白芍药　川归　黄茋　大黄【炒一两】
　　水煎三钱温服日二
　　麦门冬汤　治产后乳结核及欲作痈肿痛
　　麦门冬【去心】　子芩　木通　白芍药　人参赤茯苓　甘草　绵黄茋　桑寄生　防风【一两】
　　大枣水煎五钱去滓入沙糖二钱搅服
　　川归散　治乳结核坚硬
　　川归　人参　白芍药　枳实【麸炒三分】　木通白蒺藜【炒】　乌鸡骨【醋炙】　黄茋【一两】　桂心【五钱】
　　共末酒下一二钱日二
　　产后乳结痈【乳痈并结核详见乳痈门】
　　论曰产后冲任不足气血俱虚其热潜行入于足阳明之脉其直行者从缺盆下乳内防下挟脐入气街中冲脉者起于气冲并足阳明之经夹脐上行至胸中而散其经为邪热攻冲则血为之击气为之留滞击则痛作留滞则肿生内经所谓荣气不从逆于肉理乃生痈肿产后多有此疾者以乳汁壅积与气相击故也黄茋汤　治乳结核肿痛烦热渐成痈
　　黄茋　生地黄　升麻　麦冬【两半】　人参　赤茯苓【一两】　逺志　　川归　白芍药　甘草【五钱】
　　水煎三钱温服日二
　　白芍汤　治乳结痈肿毒败壊不散发热疼痛
　　白芍药　人参　赤茯苓　生地黄　川归黄茋　麦门冬　甘草　桂心【一两】
　　生姜大枣水煎三钱去滓入朴硝五分沸服日二
　　甘草饮　治乳痈热痛未结脓者
　　甘草【五钱半生半炙】　括蒌【一枚去皮】
　　用酒甘草取汁入蒌瓤再煎服
　　括蒌散　治乳痈脓溃未溃热痛不已
　　括蒌【二两】　防风　人参　细辛　紫朴
　　黒干姜　败酱　桔梗【一两】
　　共末用酒下二钱日二
　　黄茋膏　治乳痈欲结未结脓攻痛
　　黄茋　白芍药　川芎　子芩　防风　川连白敛　川归【一两】
　　共末用鸡子白和涂患上日二易










　　圣济总録纂要卷二十四
<子部,医家类,圣济总录纂要>
　　钦定四库全书
　　圣济总録纂要卷二十五
　　休宁程林纂
　　小儿门
　　小儿初受气法
　　小儿受气在娠一月胚二月胎三月血脉生四月形体成五月动六月筋骨立七月毛髪生八月脏腑具九月谷气入胃十月百神备而生生后六十日目瞳子成能颏笑识人百日任脉生能反覆百八十日尻骨成能独坐二百十日掌骨成能匍匐三百日髓骨成能倚立三百六十日为一期膝骨成乃能行立此是定法若有不依期者必少夀也
　　小儿相法
　　儿生枕骨未成者能言而死膝骨不能成者能踞而死掌骨不成者匍匐而死踵骨不成能行而死胸骨不成者能立而死又初生头四破者不成啼声散者不成汗不流小便凝如脂者不成此其大略也
　　浴儿法
　　初生浴儿用猪胆汁一枚投汤中令终身无疮疥汤中勿加生水浴讫断脐
　　生三日浴法
　　桃李梅根【二两】
　　水煎浴之去不祥令无疮疥【或入麝香少许】
　　虎头骨汤浴法　镇心安神永无惊风颠癎疮疥痈疖之患
　　虎头骨【五两】　赤金【十两】　白芷【二两】　苦参【四两】
　　水煮入猪胆汁浴儿
　　口噤
　　论曰凡儿初生便口噤不能饮乳者此由在胎时母脏腑有热薫蒸胞胎热气入儿心脾致初生后热结于口防生口中如黍米大令儿不能吮乳名曰口噤
　　竹沥饮　治口噤体热
　　竹
　　一合水顿令温分三服徐徐灌下差
　　又方　治小儿口噤病在咽中如麻豆许令儿吐沫不能哺乳
　　雄防屎
　　一枚研涂舌上与儿饮差
　　撮口
　　论曰小儿初生未满七日面赤喘促啼声不出乳哺艰难名曰撮口盖因胎中受风挟热始生之时气血未定洗浴当风掤抱失宜致成斯疾最为急切宜速治之麝香散　治初生胎热撮口
　　麝香　丹砂【一分】　蛇脱【一尺许炙赤研】
　　共研津液和涂儿唇口上五七次
　　牛黄竹散　治胎风热撮口发噤
　　牛黄【一分】　竹【半合】
　　用和黄一字服之三四嵗儿服二字良
　　鹅口
　　论曰小儿初生口中有白屑如粟米状鼻外有疮至舌上又生疮谓之鹅口此由胎中禀受谷气偏多既生之后心脾气热上熏于口致成斯疾盖心主舌脾之络脉散于舌下故也
　　爪断法　治小儿初生连舌下有膜如石榴子者中膈连舌下致令儿语不发舌不转也
　　以爪甲摘断令防有血出无害若血不止可烧乱髪灰涂傅即差
　　鹅口
　　栗房
　　用井华水浓煎汁以绵纒筯头拈拭之如无栗房以木代用
　　白矾散　治鹅口不能吮乳
　　白枯矾　丹砂【一分】
　　同研细舌上日二夜一
　　又方
　　白鹅屎
　　用水绞取汁涂口中舌上下良
　　重腭
　　论曰小儿初生上腭有物胀起若悬痈或如芦萚盛之状者名曰重腭此乃脾胃挟热血气不能収敛令口中舌下或在腭颊如吹脬速宜以绵纒长针防露锋芒刺肿上决去恶血则其病可消若再生再刺不尔则胀满口中妨害乳食呼吸不可少缓也
　　二乳饮　治小儿重腭
　　驴乳　猪乳【二合】
　　以二乳和煎频服一二匙良
　　又方　治小儿重腭
　　蛇脱　露蜂房【各烧灰】
　　研匀涂口中差日二
　　脐风
　　论曰初生断脐后脐疮未愈不可令犯风邪及浴水入疮湿冷掤抱皆致脐风其候脐肿多啼甚则风行百脉口噤不乳身体反强乃致不救
　　锦白散　治初生七日脐风发肿欲落者
　　锦帛【烧存性一钱研】　雄鼠屎【七枚炒研】　麝香【少许】
　　大枣肉【三分】
　　共末脐欲落不落用末之忌见外风
　　川栢散　治脐风汁出不止
　　川栢【两半】　乱髪灰【一分】　釡黒煤【三分】
　　共研末傅上良
　　解颅
　　论曰肾为一身之骨髓脑为髓海若肾气和平则骨髓充足骨髓充足则颅圆满若肾气不足则骨髓不充年虽长大其头缝尚开故名曰解颅又名解
　　细辛散　治解颅
　　细辛　桂心　干姜【炒五钱】
　　共末用乳汁和傅上日二三
　　封散　治门开解
　　栢子仁　细辛　白芨　防风【一两】　草乌【五钱】
　　共末乳和傅开处
　　蟹足散　治门开解
　　蟹足【炙】　白敛【五钱】
　　共研末用乳汁和傅开处日二
　　甘菊汤　治小儿鼻中多涕是脑门为风所吹
　　甘菊花　炙甘草【一两】　防风【五钱】　山茰肉【四钱】
　　水煎二钱服日二
　　合散　治门不合
　　防风　白芨　栢子仁【一两】
　　共末用乳汁和涂以合为度日二三
　　鸡血涂　治脑长不合
　　丹雄鸡
　　就儿上刺冠令血滴上以赤芍药末粉之日二
　　蛇脱膏涂　治脑长髪大开不合臂胫不能胜头
　　蛇脱【烧灰】
　　研末以猪颊骨髓少许和涂上日二次差
　　陷
　　论曰人之冲气内于胃上通于顶小儿胃气冲和则脑髓充足顶自合若胃热薫蒸腑脏竭渇而引饮或致泄痢则腑藏血气虚弱不能充髓脑所以陷也生地散　治小儿脏腑壅热气血不荣致陷者
　　懐生地【二两酒洗】　乌鸡骨【酥炙一两】
　　共为末用米饮下一钱日二儿小者服三五分以差为度
　　狗头骨涂　治小儿胃虚气血不充陷
　　雄狗头骨【酥炙黄】
　　研末以鸡子白和涂上日二三以差为度
　　地黄丸　治小儿胃虚血气弱不充足陷
　　懐熟地　白术　白芍药　川归【五钱】　桂心【一两】
　　共末入蜜丸如黍米大饮下一二十丸日二
　　急惊风
　　论曰小儿急惊之状身体壮热痰涎壅滞四肢拘急筋脉牵掣项背强直目睛上视牙闗急谓其发动掣急故名急惊此因心络受邪所致盖心藏神而主血小儿血气不和宿有实热若为风邪所乗则热盛血乱血气相并则神舍不安故卒然而惊古人所谓阳癎是也龙齿散　治小儿急惊风四时伤寒壮热口焦干目翻露搐搦昏迷
　　龙齿【二钱】　丹砂　麝香【五钱】　铅霜【三钱】
　　共末研匀用水煎金银葱白汤下三五分汗出立愈
　　黒神丸　治小儿急慢惊风
　　牛黄　麝香　氷片　青黛【五分】　腻粉【二钱】
　　芦荟　京墨　使君子　白面【一钱】
　　共研陈米糊丸芡实大薄荷汤下一丸
　　蝎稍散　治小儿急慢惊风
　　蝎稍　乌头尖【七枚】　丹砂【五分】　附子【生一分】
　　半夏【一枚】
　　共末栁枝汤下
　　慢惊风
　　论曰小儿慢惊者癎病发于阴也由在胎时禀受不足心气虚弱外中风邪入于脏腑其发则手足瘈疭头目摇动牙闗噤神情如醉休作有时潮搐不定谓之阴癎治则外以灸法内以药饵临机应变可谓上工若症见息髙鱼口泄泻遗尿者皆所不治
　　羌活丸　治小儿慢惊风兼内外俱虚
　　羌活　防风　人参　独活　桂心【一分】　硫黄水银【二钱】　白附子【五钱】　全蝎　白僵蚕【一分】
　　共末枣肉丸小豆大防风汤下一二丸
　　全蝎散　治小儿慢惊风兼内外俱虚
　　全蝎【五枚】　乳香　细辛【一分】　青黛　白附子【五钱】
　　共末冬子汤下
　　珍珠丸　治小儿慢惊风
　　珍珠　牛黄　丹砂　雄黄　腻粉【一分】
　　共末研匀用陈米糊丸小豆大用薄荷汤下五七丸日二
　　睡脾散　治小儿慢惊风
　　人参　半夏　胆星　山药　全蝎
　　薄荷【一分】　桑螵蛸【四枚】
　　共末入麝香少许拌匀用粟米饮下五分
　　钓藤煎　治虚风慢惊
　　钓藤　防风　川芎　天麻　麻黄【一分】　蝎稍荆芥穗　蝉脱【五钱】　氷片　麝香【一字】　白僵蚕薄荷心【各二十一枚】
　　共末入蜜杵丸皂子大用荆芥薄荷汤下一丸
　　天竺黄散　治小儿慢惊风经久不差
　　天竺黄　人参　使君子　炙甘草　蝎稍胡黄连【一分】　氷片　麝香【五分】　半夏【姜炒二枚】
　　藿香【五分】
　　共末蜜汤下三五分
　　天瘹
　　论曰小儿卒然惊悸眼目飜腾壮热不止四肢抽掣上仰如钓缚之状名曰天瘹乍作乍止此风热痰涎之所发也良由乳母恣噉五辛热酒之类毒热气流入乳中因即乳儿儿饮热乳腑脏风热脾胃生涎痰涎既生必壅滞不得宣通致令心神不宁为天瘹之病
　　赤灵丸方　治小儿天瘹癎病急慢诸风
　　丹砂【研水飞过】　人参【各一两为末】　酸枣仁【研二两】
　　乳香【研半两】　白面【二钱】
　　生蜜和膏入新竹筒内以油纸封扎定坐饭甑上炊俟饮熟为度分作三十丸每一丸分四服薄荷汤化下更量儿大小服之
　　白僵蚕散方　治小儿天瘹
　　白僵蚕【炒】　马牙硝　郁金　干蝎【去土炒各半两】
　　为散每服一字匕乳汁调服甚者半钱不拘时候
　　天南星散方　治小儿天瘹
　　天南星【大者一枚掘地作坑安砖子一片先用火烧赤后放南星于热砖上用酒半升倾天南星上即用盏子盖之候冷】
　　为散每服一字温酒调下二嵗以下用乳汁调
　　备急涂顶膏方　治小儿天瘹
　　乌头【末】　芸薹子【末各二钱】
　　每用一钱新水调儿顶上
　　诸疳【以下原缺今补时方】
　　论曰疳之为病多矣钱氏谓二十以下为疳二十以上为劳二症同出而异名也总之不外毛髪焦稀口嚵唇白眼昏脊耸肚胀肠鸣或食炭米泥土等物又有五疳之分心疳即惊疳其症壮热脸赤唇红口疮盗汗烦渇便赤虚惊是也肝疳即风疳其症摇头侧目白膜遮睛筋青燥渇汗多下痢是也肾疳即急疳其症脑热肌削手足如氷寒热时来滑泄肚痛口干爪黒是也肺疳即气疳其症咳喘逆皮肤粟立口鼻作痒生疮流涕咽喉不利是也脾疳即食疳其症身黄困倦肚大脚细水谷不消泻下酸臭是也此五脏成疳之谓也其外又有脊疳脑疳虫疳蛔疳之不同疳渇疳泻疳肿疳劳之各异然详其始幼者不出哺乳失常大者不过甘肥无度所致总在随症斟酌治之不可执一端以误事也盖疳者干也因脾胃津液枯涸治宜调补胃气为主
　　福建剪红丸　治小儿疳积初起各种疳症皆宜服之槟榔【一觔】　　大黄【一觔】　　牵牛末【一觔】　雷丸【五钱】三棱【六两醋炒】　术【六两醋炒】　贯众【五钱炒】　商陆【五钱炒】沉香【五钱】　　藿香【五钱】　　木香【一两五钱】　丁香【三钱】青木香【三两】　香【五钱】　　香附米【二两】　生漆渣【四两】栋树根【八两】　牙皂【八两煎汁】　茵陈【八两煎汁】　金毛狗脊【二两煎汁】
　　不煎汁者各为细末再用使君子肉二两同大黄好酒浸一日夜先放栢叶于锅底次放大黄使君子肉在上酒煮三炷香取出二味晒干为末各色先以一圈者槟榔牵牛末跌起次用二圏者次用三圈者次用四圈者将前汁跌为丸以百草霜为衣看儿大小虚实自一钱至三钱止空心温茶送下
　　芦荟肥儿丸　治诸疳并鼻下生疮爱吃泥炭米土诸物神效
　　五谷虫【二两煆】　芦荟【一两】　胡黄连【炒一两】　川黄连【姜汁炒一两】　银柴胡【炒一两二钱】　扁豆【炒二两】　山药【防炒二两】　山查肉【饭锅内蒸透二两五钱】　虾蟇【肥大者四只煆】　肉防【面裹煨去油七钱】　槟榔【六钱】　史君子肉【炒一两五钱】　神麯【炒二两】　麦芽【炒一两六钱】　鹤虱【炒八钱】　芜荑【炒去皮膜一两】硃砂【二钱】　麝香【五分】
　　共为细末醋糊为丸如黍米大每服大者二钱小者一钱米饮汤下
　　蒸鸡丸　治肾疳成劳骨蒸潮热盗汗瘦弱腹急面黄食不生肌日哭夜啼
　　黄连　柴胡　芜荑　鹤虱　秦芁
　　知母　丹参　史君子肉【等分】
　　右为末用黄雄鸡一只重一斤者笼之用大麻子饲之五七日去毛令净于背上开一孔去肠肚拭干入前末药于鸡腹内以线缝之先以黒豆铺三寸于甑底再安鸡于甑中仍以黒豆盖满自朝蒸至晚候温冷取鸡肉研烂同前末药入酒面糊丸如赤豆大二嵗者米汤吞服二十丸十五嵗温酒吞五十丸忌猪鸡肉
　　无辜疳
　　论曰小儿病面黄髪直时时壮热饮食不生肌肤头项生核状如瘤赘以无辜而得故名无辜疳由小儿嗜肥甘过多虫因甘动内缓脾气饮食不调所致也治之当如治诸疳之法凡小儿头项有核如弹丸按之虚輭法当去之为此核初生輭而不痛中有虫如米得热气则能蔓生蚀小儿腑脏故外证肌瘦倅毛髪耸直下痢脓血体常疮痍脓漏不已也【无辜疳者言天有鸟名曰无辜昼伏夜游洗浣衣被露之经宿或遇此鸟飞从上过将衣被与小儿穿卧便令儿有此疾古人立言必有所据】
　　丹砂丸方　治小儿一切无辜黄瘦腹痛疳痢或有虫冷热悉宜治之
　　丹砂　雄黄　干虾蟆【一枚去头足涂酥炙焦为末研】
　　石菖蒲　　　漏芦【各一两】　麝香【一分研】
　　以菖蒲漏芦为末与余四味入乳钵同研匀再罗粟米饭为丸如麻子大每服二丸米饮下空心后午各一服随儿大小加减
　　芦荟散方　治小儿无辜疳气寒热积滞不化心腹胀痛
　　芦荟【研】　人中白【研】　虾蟆【炙黄各半两】　麝香【研一分】
　　为散再合研令细每服一字至五分熟水调下不拘时日二服后当下恶物量大小加减
　　鼈甲丸方　治小儿无辜疳
　　鼈甲【醋炙黄去裙】　黄连　桔梗【炒】　夜明砂【各一两】诃梨勒皮【一两半生一半熟】　麝香【一分】　干虾蟆【雄者一枚涂酥炙黄】
　　为末以糯米饮为丸如菉豆大粥饮下七丸疳痢亦宜服日三量大小加减
　　哺露丁奚
　　论曰小儿乳哺不调伤于脾胃脾胃衰弱不能饮食血气减损不荣肌肉而柴辟羸露其脏腑不宣畅则吸吸苦热谓之哺露也【丁奚者黄瘦腹大颈小与无辜哺露二候大体相似以轻重立　名也】十全丹　治丁奚哺露
　　陈皮　川芎　青皮　莪术【煨】　五灵脂
　　白豆防　槟榔　芦荟【各五钱】　木香
　　史君子　虾蟆【各二钱】
　　右为末猪胆汁浸糕糊丸麻子大每服二十丸米饮下有热薄荷汤下
　　赤芍药丸　治小儿丁奚虽食不生肌肉腹大食不消化
　　赤芍　大黄【防炒】　鼈甲【醋涂炙令黄去裙栏各三分】
　　桂心　柴胡　赤茯苓【各等分】
　　右件药捣为末链蜜和丸如麻子大每服五丸日三服
　　人参丸　治小儿羸瘦腹大青筋及丁奚等病
　　人参　麦冬【去心】　半夏【汤洗】　黄茋　大黄【防炒】茯苓　柴胡　黄芩【各三分】　　　甘草【炙】
　　芎防【半两】　　诃梨勒【煨用皮】　　鼈甲【醋炙黄去裙边各一两】
　　右件药捣罗为末炼蜜丸如麻子大一二嵗以粥饮下三丸四五嵗五丸日三服量意加减用
　　呕吐
　　有物有声名曰呕有声无物则曰干呕有物无声曰吐皆因胃气不和阳明之气下行则顺今逆上行则呕吐有因胃寒胃热痰水宿食气攻之症有乳吐热吐寒吐冷吐伤食吐伤寒吐各受症不一治法不同但儿啼未定气息未调遽以乳饮之其气尚逆乳不得下停滞胃中则令呕吐又乳母贪凉冷气入乳儿若饮之亦生呕吐或因宿食未消或解脱衣服因受风冷之气入于腠理则腹胀痛呕吐热吐者先去风痰冷吐者宜固胃气痰吐宜下其痰次与固正气之药食吐者当与塌气诸症岂可一概治之吐泻不止脾虚生风眼开风惊眼合慢惊慢脾当要固养正气若仍以惊药治之则死不旋踵若不叅详治疗岂不误哉
　　加味二陈汤　治胃有热膈上有痰以成呕吐
　　半夏【制】　橘红　茯苓　甘草【炙】　黄连【姜汁炒】山栀子【炒黒】　　　生姜【各等分】
　　水一钟煎至六分缓缓热服
　　加味理中汤　治寒痛呕吐
　　人参　白术　干姜　甘草　丁香
　　右药各等分用水一盏半煎六分热服
　　藿香正气散　治小儿风寒呕吐
　　藿香　紫苏　陈皮　桔梗　大腹皮　甘草茯苓　厚朴　白芷　半夏麯
　　右剉为末每服二钱加姜一片枣一枚水一盏煎至六分去滓温服
　　竹茹汤　治小儿积热呕吐
　　葛根【三钱】　半夏【制】　竹茹【各二钱】　甘草【一钱】
　　共为末用水一盏半煎八分去滓临服加生姜汁一茶匙
　　朱沉丹　治小儿呕吐不止
　　硃砂【二钱半】　沉香【三钱】　藿香【三钱】　滑石【半两】
　　丁香【十四粒】
　　右为细末每服半钱用新汲水一盏芝蔴油摘成花子抄药在上须防坠滤去水却用别水空心送下
　　紫金核　治小儿一切呕吐
　　半夏【汤洗姜制】　人参　白术　木香　丁香【各二钱半】藿香【三钱】
　　右为细末稀面糊为丸如李核大后用沉香一钱为末硃砂一钱水飞二味同研匀为衣阴干每服一丸用小枣一枚去核纳药在内湿纸裹烧熟嚼与小儿服后以米饮压之
　　圣惠散　治心神烦热呕吐
　　麦冬【半两】　淡竹茹【半两】　甘草　人参　茅根陈皮【去白各五分】
　　右为末每服二钱水一盏姜三片煎至五分温服日二三服
　　緑豆饮　治呕吐误服热药
　　緑豆粉【一两】　黄连　干葛　甘草【各五钱】
　　右除豆粉外余药三味共为细末入乳鉢同菉豆粉杵匀每服半钱至一钱温豉汤调服
　　哕【吐哯】
　　论曰小儿初见乳自流出谓之哯哯之不已谓之吐吐之不已则作呕吐呕吐不已则传之不已即作哕自呕哕皆有出声动气呕者口开而作者心胸上下气逆郁结哕者无物可出即膈虚胃寒引气哕哕作声皆由哺乳冷冷乳入胃与胃气相逆冷伤胃气不得宣通故作哕也此候若不调和胃气养正祛邪须防症变而慢惊慢脾风者立至也
　　又曰小儿哯呕吐哕四症皆胃有伤而发哯则如檐水射出呕则开口而作吐者吐出有物哕者无物可出失于调治则慢惊由此而成四者之候虽同而毎症之寒热虚实有异必须察其脉症以治之
　　六君子汤　治小儿胃寒作哕
　　人参　白术【土炒】　茯苓　甘草【炙】　陈皮
　　半夏【制各等分】
　　右剉咀加姜三片水二钟煎八分温服
　　泄泻
　　论曰小儿肌肤脾胃脆弱若解脱不时风邪易侵客于肌肉于胃经则为胃风其状腹善满食寒则泄诊形瘦腹大盖足阳明胃之经其支者起胃下口循腹里下至气冲故风冷入中则腹善胀大又胃为水谷之海得寒则食物不化气血损故泄泻而形瘦也
　　胃风汤方　治小儿胃风泄痢腹胀肠鸣
　　人参　白茯苓　川芎　桂心　白芍药
　　当归　白术
　　每服一钱入粟米半匙同煎温服空心食前日二以意加减
　　诃梨勒汤方　治小儿胃风腹胀得冷则泄痢
　　诃梨勒【煨用皮】　当归【炒】　黄连【炒各一两】
　　甘草【炙】　　　木香　　干姜【各等分】
　　每服一钱水煎放温不计时候服
　　厚朴散方　治小儿肠胃风冷泄痢水谷腹脇胀满不欲食
　　厚朴【姜汁炙香】　黄连【各半两】　丁香　肉豆防
　　当归　　　木香　　龙骨　白术【各一分】
　　为散每服半钱以粥饮下食前服日三量意加减
　　洞泄注下
　　论曰小儿下痢不止食已即泄名为洞泄注下此由风邪客于肠胃方春之时为风冷所伤藏在肌肉至长夏阴气方盛或因饮食居处不慎复被风冷入于肠胃其病下痢冷盛则重故为洞泄注下俗谓之水谷痢是也病本于风若甚则变胃风证
　　草豆蔲汤方　治小儿洞泄不止
　　草豆蔲【二枚去皮】　高良姜　人参　甘草【各一分】干木【一分】　白茯苓　桔梗【炒各半两】
　　每服一钱生姜七片水煎分三服乳食前各一量加减
　　梁米汤方　治小儿洞泄注下水谷不分
　　粱米　稻米　黍米【各三分】　蜡【如半弹大】
　　以东流水二升煮米三沸去滓留汁煮稻米三沸去滓复以汁煮黍米三沸去滓置蜡于汁中和之候蜡消放温每以半合分为二服空心午后各一更量儿大小加减
　　厚朴汤方　治小儿泄泻不止
　　厚朴【姜汁炙】　黄连【去须各一两】
　　一二嵗儿毎用一钱姜二片水煎分温二服空心日午各一量大小加减
　　黄连丸方　治小儿肠胃虚寒洞泄下痢腹痛
　　黄连【炒半两】　干姜　呉茱茰【炒各三钱】　肉豆蔲【三枚】草豆蔲【一枚】
　　为末烧粟米饭和丸如菉豆大每服七丸乳食前米饮下量儿大小加减
　　燕口疮
　　论曰小儿燕口疮者口吻两际疮生如燕口世亦谓之肥疮此由脾胃客热上冲口唇熏发为疮或者以燕泥和麝少许之甚良盖治之以其意也
　　胡粉散方　治小儿燕口疮
　　胡粉【炒研一分】　黄连末【半两】
　　二味同研匀以少许疮上
　　治小儿燕口及口内生疮方
　　羖羊髭【烧灰】
　　一味研细以腊月猪脂和日三四上涂之
　　又方
　　鸡膍胵黄皮【不拘多少烧灰】
　　一味研为末以乳汁调半钱日三
　　黄檗皮散方　治小儿燕口疮
　　用黄檗皮为末甑汁调涂疮上差
　　语迟
　　论曰心为言肝为语其经属于手少阴足厥阴其气上通于舌舌者声之机若禀受之初母懐惊怖则子之心火不足而肝木弱令机闗不利气不宣扬而语迟期者有经数嵗月而不能言者
　　鸡头丸方　治小儿诸病后六七嵗不能语
　　雄鸡头【烧炙一枚】　鸣蝉【去翅足炒三枚】　甘草【炙半两】
　　麦门冬【一两半】　大黄【炒一两半】　当归【三分】　黄蓍【三分】川芎【三分】　逺志【去心半两】　木通【半两】　人参【一两】
　　为末链蜜丸如菉豆大每服以粥饮送下五七丸量儿大小加减不计时候
　　菖蒲丸方　治小儿五六嵗不语
　　菖蒲　人参　黄连【各半两】　丹参　赤石脂【各三分】天冬【去心】　　　麦门冬【去心各一两】
　　右为末链蜜丸如菉豆大每服五七丸温水下不拘时候日三量儿大小以意加减
　　齿不生
　　论曰牙齿是骨之所终髓之所养手阳明足阳明之脉并入于齿若血气充实则骨髓强盛虽其齿损落犹能更生也若虚弱者血气衰耗风冷乗之致令齿久不生假令生者或龋或虫落不能复生也
　　治小儿牙齿不生方
　　雄鼠粪【二七枚】
　　一味每日用粪一枚齿根上拭至二十一日其齿即生
　　又方
　　道傍遗稻粒
　　一味于齿根落处三七下其齿自生
　　治小儿齿不生无问逺近皆得便生神效方
　　雄鸡粪【二七枚头尖者】　雌鸡粪【二七枚头圆者】
　　右二味用火烧灰存性先用鍼挑开齿龂上后以鸡粪灰防之
　　涎液不収
　　论曰小儿因气不升防膈脘痞滞致令乳饮不化流入胃中随气上溢故令多涎其候胸满短气饮食迟化内经谓脾为涎当调脾胃升防其气则病可愈
　　半夏丸方　治小儿脾胃气不升防气溢于上涎液不収
　　半夏【炒一两】　白矾【生研半两】
　　先以半夏为末再入白矾和匀面糊和丸如粟米大每服五七丸量轻重加减食后临卧姜汤下
　　桑白汁方　治小儿脾热乳食不下胸膈痞闷涎溢不収
　　新桑根白皮【不计多少细剉】
　　自然汁涂于儿口内立效如无新桑根白皮取干者一两细剉用水一盏煎一半放温涂儿口亦可是书三副凑合仍缺小儿方五卷【一百七十三卷至一百七十七卷止】余于秘阁内府江浙齐梁诸鉴古家遍访无有藏本欲补全而未能同学项视庵搜求小儿今古方论补全五卷议论简要方法详明可称全璧矣诸疳以下即其所补也



　　圣济总録纂要卷二十五
　　钦定四库全书
　　圣济总録纂要卷二十六
　　休宁程林纂
　　神仙服饵门
　　神仙服草木药石
　　论曰神仙服草木必取其柯叶坚固形质不变若松栢茯苓之类其意盖以延年益夀为本至于其他非具五行之秀则必备四气之和其意深矣千金谓服饵大法必先去三虫三虫既去次服草药草药得力次服木药木药得力次服石药精麄相代由麄以至精其序不可紊也
　　黄精丸方　延年补益疗万病
　　黄精【十斤洗令净蒸烂熟】　白蜜【三斤】　天门冬【三斤去心蒸令烂熟】
　　拌和令匀置于石臼内捣一万杵再分为四剂每一剂再捣一万杵取出丸如梧桐子大每服三十丸温酒下日三不拘时
　　兎丝子丸方　明目进饮食益精壮下元
　　兎丝子【一斤酒浸三日控干捣末】　甘菊花【去土捣末】
　　拌和令匀链白蜜为丸如梧桐子大每日清晨至晚后食前以温酒送下二十丸至三十丸进食倍常频频泄气是药之应若诸般眼疾黒花昏暗者并宜服之
　　黄精酒方　延年益夀返老还童除万病
　　黄精【五斤】　天门冬【去心三斤】　松叶　枸杞根【各五斤】
　　捣为麄末以水三石入前药在内煮二石用糯米一石细面麯半秤蒸米麯入在前药水中封闭二七日熟任性饮之
　　地髓散方　长年保命
　　生干地黄【四两】　香附根　茜根　地骨皮【洗焙】庵防子　　　茅草根【各一分】
　　右六味择日修合春用甲子夏用丙子秋用庚子冬用壬子捣罗为细散每日早晨温酒调下一钱匕午后再服五十日后诸疾不生身体轻强养血去风治吐血衂血失血诸疾
　　灵仙散方　轻身延年却老还童
　　白茯苓【一两】　巨胜子【酒浸半斤九蒸晒】　天门冬【去心】白术　　　杏仁【去皮尖】　　　干黄精【各一两】
　　右六味捣罗为细散每于食前水饮下三方寸匕日二服或以蜜丸如赤小豆大每服三十丸温水下
　　松实丸方　延年复命
　　松实　栢实【净拣各三两】　松脂【链成十斤】　甘菊花【五升】
　　为细末链蜜和捣五六百下丸如梧桐子大每日食后午前温米饮下二十丸渐加至三十丸至百日不饥顔色光润
　　胡麻散方　益夀延年去客热
　　胡麻子　白茯苓　生干地黄　天门冬【去心各八两】
　　为细散每服方寸匕食后温水调下
　　芡实散方　河上公益夀延年
　　干鸡头实【五两】　忍冬茎叶【拣无虫汚新肥者】　干藕【各一斤】
　　三味于甑内炊熟暴干捣罗为细散每日食后新汲水调下一钱
　　益夀地仙丸方
　　甘菊花【三两】　枸【二两】　巴防天【二两】　肉苁蓉【酒浸一宿洗浄切片焙干四两】
　　为末链蜜和丸如梧桐子大每日空心盐汤或酒下三十丸久服清头目补益丹田驻顔润髪春秋枸杞菊花加一倍冬夏苁蓉巴防加一倍服饵勿令断絶
　　辟谷木耳丸方
　　木耳【捣末】　大豆【炒熟捣末八两】大枣【煮熟去皮核研一斤】
　　三味链蜜和丸如鸡子大有食日服一丸无食日服二丸逄食即食无食亦不饥矣
　　服松脂辟谷不老方
　　松脂【五斤】　桑灰汁【一石】
　　二味以灰汁一斗于釡内煮松脂三五沸取接置冷水中候凝复煮之如此十度乃止逐度易灰汁并换冷水其脂白矣取链成白脂研罗为末毎服一匙头以酒或米饮调下空腹日午近晩服若至十两以上不饥一年以后夜视明目久服不老
　　絶谷升仙不食方
　　松实【去皮】　菊花【等分】
　　二味为末链过松脂和丸如梧桐子大或链蜜为丸毎服十丸酒下日三服可至二十丸亦可作散服二钱空心日午近晩各一服
　　天门冬丸方　辟谷延年
　　天门冬　白茯苓　白蜜　白蜡　白羊脂【去膜各一斤】
　　先捣罗天门冬茯苓二味为末次以清酒五升入大铛中煎三沸内羊脂煎三五沸又内蜜并蜡煎五沸掠去沫次入天门冬茯苓末用栁木箆不住手搅令匀火勿令猛候煎成膏可丸乃丸如樱桃大又取大杏仁一升浸去皮尖双仁研如膏倾入净通油瓷缾内坐慢灰火中内前药丸子于杏仁膏中养令色白即取离火每服三丸空腹温酒下
　　广福延龄丹方　去三尸洁脏腑镇七魄明耳目丹砂【研】　雄黄【研如粉】　人参　白茯苓【各二两】白术　　乳香【研四两】
　　右六味各捣研为末和匀入银器中用白蜜和如稀膏以油单封口又以水和白面裹器物外厚两指许每日于饭上炊候饭熟取下如此半月如药干更入蜜丸如梧桐子大空心温酒下二十丸忌羊血其功甚大
　　神仙巨胜丸方　轻身壮阳却老还童去三尸下九虫除万病【即黒芝麻】
　　巨胜【二斤酒浸一宿九蒸九晒】　牛膝【酒浸切焙】　巴防天
　　天门冬　山药　栁桂　熟干地黄　酸枣仁覆盆子　兎丝子【酒浸别捣暴干】　逺志【去心】　菊花人参　　白茯苓【各一两】
　　拣择净为末链蜜丸如梧桐子大毎日空心温酒下二十丸服一月身轻体健万病不侵
　　青元子返童散方　轻身延年除百病去三尸
　　天门冬　人参　白茯苓　麦门冬　白菊花【各六两】
　　为散每日温酒或饮调下三钱不拘时服三年身轻
　　补益门
　　平补
　　论曰一隂一阳之谓道偏阴偏阳之谓疾不明乎道未有能已人之疾者世之贪药石惟务酷烈非徒无益反伤和气故方论平补之法欲阴阳适乎其中也
　　平补五脏延年治百病方
　　兎丝子【酒浸七日炒黄三两】　覆盆子　车前子
　　巴防天　逺志　　生地黄　白术
　　细辛【去苗叶】　何首乌　菖蒲　地骨皮
　　牛膝【一两】　续断　菊花【去梗蕚各一两半】
　　除菊花外以温水和酒少许洗过焙干杵罗为末链蜜丸如梧桐子大每日空心常服三十丸男子盐汤下妇女醋汤下午食前更一服至十服其人病有发时是药动病本功应也
　　枸杞丸方　平补心肾延年驻顔
　　枸杞子　肉苁蓉【酒浸一宿】　菊花　黄蓍【涂酥炙】桂心　牛膝【酒浸一宿】　生干地黄【酒浸一宿】　逺志山药【各一两】　人参　白茯苓　栢子仁【炒酒浸各一两半】
　　右为末以浸药酒煮面糊丸如梧桐子大每服空心酒下三十丸盐汤下亦可
　　无比山药丸方　平补诸虚百损五劳七伤头痛目手足厥冷或烦热有时或冷痹骨疼腰髋不随饮食虽多不生肌肉或少食而胀体无光泽阳气衰絶阴气不行此药能补经脉起阴阳安魂魄开三焦破积聚厚肠胃强筋练骨轻身明目除风去冷无所不治
　　干山药【二两五钱】　肉苁蓉【四两去皱皮酒洗焙】　五味子【二两五钱】兎丝子【酒浸三两研烂焙干】　杜仲【炒三两】　　牛膝【酒浸二两】山茱茰【二两】　熟干地黄【二两】　泽泻【一两】　茯神【去皮二两】巴防【二两】　　赤石脂【一两一方有逺志二两】
　　右为末链蜜和丸如梧桐子大每服二十丸至三十丸食前温酒下温米饮亦得服之七日后令人身轻健四体润泽唇口赤手足暖面有光悦消磨饮食身体安和音声清响是其騐也十日后长肌肉此药通中入脑鼻必酸疼勿怪
　　六神丸方　平补诸虚大益气血
　　石菖蒲　地骨皮　牛膝【酒浸】　兎丝子【酒浸炒】生干地黄　　　逺志【各等分】
　　右为末链蜜丸如梧桐子大每服二十九空心食前温酒或盐汤下加至三十丸
　　山药四倍丸方　平补除风疾益年夀
　　山药【半两】　枸杞子【一两】　甘菊花【二两】　熟干地黄【四两】
　　为末链蜜丸如梧桐子大空心食前盐汤下三十丸温酒亦可
　　补骨脂丸方　平补诸虚益精壮阳
　　补骨脂　松脂　白茯苓　山药【各八两】
　　杏仁【去皮尖双仁炒三升】　胡桃肉　大枣【各一斤】
　　桂心　牛膝【酒浸】　泽泻　菖蒲
　　薏苡仁　萆薢　槟榔【各一两】　鹿角胶【炙燥十两】独活　　蛇牀子　　蒺藜子【炒去角各一两】
　　生地黄【廿斤取汁】
　　右除地黄汁外为末以水煎至地黄汁成膏入药防蜜和丸如梧桐子大每服空腹温酒下三十丸
　　峻补
　　论曰阴阳之气本自和平过则生患峻补之药施于仓卒縁阳气暴衰真气暴脱或伤寒阴证诸疾急于救者不可缓也盖人禀受有限嗜欲太过病疾横生固当取阳气以扶衰弱则峻补诸方经所谓补下治下制以急急则气味厚者此之谓也
　　青硫丸方　治久冷峻补元藏
　　硫黄【一斤酒甘草水浸研三日】　附子【去皮脐】　山茱茰【各四两】牛膝【酒浸三两】　白豆蔲【去殻二两】　木香【二两】
　　肉豆蔲【去殻二两】　　艾叶【一两干】
　　为末拌匀蒸木肉和捣为丸如梧桐子大每服十丸至十五丸空心盐汤下如脚腰疼痛用木汤下
　　益神丸方　补元藏久冷
　　硫黄【酒并甘草水浸一日】　木香　肉豆防　　槟榔桂心　青橘皮【去白各一两】　附子【去皮脐】　干姜【各一两】
　　为末和匀用糯米粥丸如梧桐子大毎服十丸至十五丸空心酒下
　　补虚益气
　　论曰形不足者温之以气精不足者补之以味形精相感气血生化则荣卫循流不失其度食饮不节起居靡常嗜欲过度神惫精摇则真气将耗虚损之疾由是而生治法当补虚益气
　　兎丝子丸方　补元藏益脾胃止腹脐疼痛思进饮食固真气美顔色
　　兎丝子【水陶去浮者用酒浸七日别捣】　萆薢【各二两】　肉苁蓉【酒浸一宿四两】　黒狗脊骨并髓【炙焦一两半黄者亦佳】　枳实【炒一两】熟干地黄【二两】　山药【一两】
　　为末酒煮面糊丸如梧桐子大每服三十丸米饮下空心食前各一服
　　地黄沉香丸方　治上热下冷五劳七伤补益虚损沉香　鹿茸【酒浸酥炙】　肉苁蓉【酒浸】　牛膝【酒浸】
　　附子【去皮脐各三两】　兎丝子【酒浸一宿别捣末三两】　黄蓍熟干地黄【四两】　蒺藜子【炒二两】　巴防天　川芎石斛　山茱茰　木香　羗活　　补骨脂蛇牀子　楝实【取肉】　人参　桂心　蘹香子【炒】槟榔　骨碎补　安息香【胡桃瓤二枚研各一两】
　　右为末别取地黄自然汁七升枣膏四两酒三升蜜半斤酥五两于银石器中熬如膏放冷入羯羊筒骨内髓半斤链油去滓和前末杵千百下丸如梧桐子大毎空心温酒或盐汤下三十丸加至四十丸
　　四补丸方　益气血补元藏悦顔色
　　栢子仁【生绢袋盛】　何首乌【切片】　肉苁蓉【切片】
　　牛膝【生绢袋盛各三两】
　　用酒三升春夏浸七日秋冬浸二七日取牛膝栢子仁先捣如泥次将何首乌苁蓉杵得所为丸如梧桐子大每服二十丸至三十丸空心温酒下
　　补虚益精髓
　　论曰内经谓肾者主水受五脏六腑之精而藏之又曰肾之合骨也骨者髓之府故嗜欲过伤精髓耗惫则必用补肾之剂以益之凡病虚则补之不必专用热药若肾虚之证尤当以益精髓为先圣济经谓阳剂刚胜则曰天癸竭而荣涸盖谓此也
　　覆盆子丸方　治五劳七伤骨髓虚惫
　　覆盆子　鹿茸【去毛酥炙】　巴防天　五味子
　　桂心　　山药【各半两】　黄蓍　牛膝【酒浸】
　　熟干地黄【一两】　逺志【一分】　肉苁蓉【酒浸】　石斛【各三分】
　　右为末链蜜丸如梧桐子大空心温酒下三十丸
　　仙丸方　补不足填精髓除风变白
　　生地黄【廿斤取汁】　生牛膝【十斤取汁】　生姜【三斤取汁】
　　兎丝子【酒浸别取末】　桃仁【去皮尖双仁炒】　杏仁【酒浸去皮尖双仁】巨胜子【甑内炊熟暴干九遍汤浸去皮炒研】　蒺藜子【各一升】　白蜜
　　先将地黄汁量三升入银石器内浸到处刻记定次入余地黄汁慢火煎至刻处次下牛膝汁又煎至刻处其火常令如鱼眼沸次下杏仁桃仁末次下巨胜末次下蒺藜末次下兎丝末又下白蜜搅勿住手候可丸即捣三千杵丸如梧桐子大每服空心温酒下三十丸加至四十丸晩再服百日后白髪变黄二百日后从黄变黒诸风悉除尤补腰肾益气明目
　　金鎻丸方　壮元气益精髓补虚损
　　龙骨【一两茅香汤浴三遍研如面】　莲花蕋【七八月采二两】
　　鸡头粉【三分】　山茱茰【酒浸取肉】　沉香　肉苁蓉【酒浸去皮】附子【去皮脐】　桂心
　　为末以金樱煎膏丸如无即链蜜丸如梧桐子大空心温酒下二十丸至三十丸
　　地黄煎方　治精极填骨髓
　　生地黄【一斤取汁】　牛酥【一斤】　白蜜【一斤】
　　以慢火煎地黄汁减半内牛酥更煎良久次下蜜搅匀候稀稠得所瓷器盛每日空心食前温酒调下数钱
　　灵芝丸方　治脾肾气虚补骨髓通利耳目
　　苍术【一斤米泔浸时换水】
　　以竹刀刮去皮并土夏浸三日冬浸七日晒干为末枣肉丸如梧桐子大空心枣汤下三十丸至五十丸【苍术一味甚妙人以至贱而忽之服之胜他药多矣熬膏亦佳】
　　补虚固精
　　论曰肾主水受五脏六腑之精而藏之所谓天一在藏本立始也若肾衰精气不固或因溲而出或因闻见而溢或因虚劳漏泄精气或因邪气乗虚客于阴为梦遗皆肾虚也宜补益固之澁以去脱之剂
　　九物金链丹方　治虚损去风闭精固元阳
　　龙齿　败板【酥炙】　雄蚕蛾　白莲花【各半两】山药【二两】　巴防天【半两】　莲子心　肉苁蓉【各一两】雄鸡肝【一具】
　　为末面糊丸如梧桐子大每服十丸空心温酒下
　　补骨脂丸方　治梦泄
　　补骨脂【炒四两】　龙骨　山茱茰　巴防天【各一两】
　　为末链蜜和丸如梧桐子大空心盐汤下三十丸
　　神效散方　治梦泄
　　白茯苓【一两】　猪苓【二钱】
　　先用水煮合宜去猪苓再将茯苓焙干为散每服一钱温酒下空心夜卧各一
　　半夏丸方　治梦泄除痰利胸膈
　　半夏【二两汤洗七遍入猪苓四两炒令猪苓紫色去猪苓用半夏】
　　为末酒面糊丸如梧桐子大每服十五丸空心粥饮下
　　韭子丸方　治肾脏虚冷腰膝痠疼冷痹夜多小便梦寐遗泄日渐羸瘦面无顔色兼治女人恶露赤白帯下
　　韭子【七升净拣】
　　以醋汤煮千百沸取出焙干旋炒令作油麻香为末链蜜丸如梧子大每日空心温酒下二十丸加至三十丸
　　补虚壮元阳
　　论曰阴阳气血之在人初无余欠及劳动妄作嗜恣过度戕其太甚则有阴阳伤惫之病气血虚损之证法宜补之
　　苁蓉丸方　补元藏益精气利腰脚
　　肉苁蓉【酒浸二两】　天雄【去皮脐一两】　白马茎【酥炙二两】雀卵【四十九枚】　兎丝子【酒浸三宿一两】
　　右将四味为末以雀卵并链蜜丸如梧桐子大毎服十丸空心温酒或米饮下
　　兎丝子丸方　补虚益气壮元阳
　　兎丝子【淘去浮者以酒浸七日烂研焙干三十两】　蘹香子【炒八两】青盐【三两】
　　为末用浸药酒煮面糊丸如梧桐子大每服空心温酒下二十丸至三十丸
　　补虚理腰膝
　　论曰内经谓腰者肾之府转摇不能肾将惫矣膝者筋之府屈伸不能行则偻仆筋将惫矣盖肾主腰肝主筋筋聚于膝若肾脏虚损肝元伤惫则筋骨受病故腰膝为之不利
　　酸枣仁散方　治骨极肾虚脚膝骨髓痠痛
　　酸枣仁【八两防炒】　虎胫骨【二两涂酥炙黄】　熟干地黄【八两】
　　杜仲【二两炒黄】　　桂心【三两】　　　　牛膝【三两】
　　右为散每服二钱胡桃酒下葱茶亦可空心日午夜卧各一服
　　杜仲丸方　补下元乌髭鬓壮腰膝进饮食悦顔色治腰疼
　　杜仲【炙为末】　补骨脂【炒香熟为末】　胡桃仁【汤浸去皮研各一两】
　　研匀链蜜丸如梧桐子大每服三十丸空心温酒下
　　地仙煎方　治腰膝痠疼痛腹内一切冷病令人悦泽顔色骨髓坚固行及奔马
　　山药末【一斤】　杏仁【去皮尖一升】　生牛乳【一升】
　　先将杏仁研细入生牛乳绞取汁次取山药末相拌入新瓷器蜜封安放釡中重汤煮一日煎成每服一钱空心温酒下
　　兎丝子丸方　治腰膝积冷痠疼或麻无力壮真元
　　丝子　牛膝【各一两】
　　于银石器内好酒渍之令酒过药一寸经五日控干焙燥捣罗为末将元浸药酒煮面糊丸如梧桐子大每服三十丸空心食前酒下














　　圣济总録纂要卷二十六
