　　钦定四库全书　　　　　子部五
　　提要
　　颅经二卷　　　　　医家类
　　【臣】等谨案颅经二巻不着撰人名氏世亦别无本独永乐大典内载有其书考厯代史志自唐艺文志以上皆无此名至宋艺文志始有师巫颅经二卷今捡此书前有序文一篇称王母金文黄帝得之升天秘藏金匮名曰内经百姓莫可见之后穆王贤士师巫于崆峒山得而释之云云其所言师巫与宋志相合当即此本疑其唐末宋初人所为以王冰素问注第七卷内有师氏藏之一语遂托名师巫以自神其説耳其名颅者案首骨曰颅脑盖曰殆因小儿初生颅未合证治各别故取以名其书首论脉至数之法小儿与大人不同次论受病之本与治疗之术皆深中肯綮要言不烦次论火丹证治分列十五名目皆他书所未尝见其论杂证亦多秘方非后世俗医所可及盖必别有师承故能精晰如此宋史方技载钱乙始以颅经著名至京师视长公主女疾授翰林医学乙幼科冠絶一代而其源实出于此书亦可知其术之精矣谨据永乐大典所载褒而辑之依宋志旧目厘为二卷俾不至无于后焉乾隆四十六年九月恭校上总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀





　　原序
　　夫颅者谓天地阴阳化感颅故受名也尝览黄帝内传王母金文始演四序二仪阴阳之术三才一元之道采御灵机黄帝得之升天秘藏金匮名曰内经百姓莫可见之后穆王贤士师巫于崆峒山得而释之叙天地大徳阴阳化功父母交和中成胎质爰自精凝血室儿感阳兴血入精宫女随阴住故以清气降而阳谷生浊气升而阴井盛也甚者二仪互换五气相参目覩元机非贤莫逹谓真阴错杂使精血聚而成殃阳发异端感荣卫合而有疾遂使婴儿才养惊多生庸愚不测始末乱施攻疗便致枉损婴儿吁哉吁哉遂究古言寻察端由叙成疾目曰颅经焉真凭辨证乃定死生后学之流审依济疾天和太清降乘赤海真一元气乘之则母情先摇荡漾炽然是阳盛发阴当姙男也六脉诸经皆举其阳证所谓姙衰不胜蔵气则触忤而便伤姙胜而气劣则母疾三五月而发皆随五蔵心蔵干而口苦舌干肺蔵渴而多涕发寒肝蔵邪而胑酸多睡脾蔵发而呕逆恶食肾蔵困而软弱无力蔵姙气平则和而无苦胎若劣而强得蔵飬至生亦乃多疾二仪纯阴之证升杂真一者谓阴发阳则父精薄姙当成女也六脉诸经皆发阴证若血盛气衰则肥而劣气若气盛血衰则瘦而壮气余蔵姙之气皆同男説孩子处母腹之内时受化和之正气分阴阳之纪纲天地降灵十月而化万物以生成随其时变大理清纯化成祥瑞之基全真道一故生成焉一月为胚精血凝也二月为胎形兆分也三月阳神为三魂动以生也四月阴灵为七魄静镇形也五月五行分藏安神也六月六律定腑滋灵也七月精开窍通光明也八月元神具降真灵也九月宫室罗布以生人也十月气足万物成也太乙元真在头曰泥丸总众神也得诸百灵以御邪气陶甄万类以静为源是知慎于调防即以守恬和可以保长生耳故小儿瘦疴盖他人之过也
　　钦定四库全书
　　颅经卷上
　　脉法
　　凡孩子三歳已下呼为纯阳元气未若有脉即须于一寸取之不得同大人分寸其脉未来呼之脉来三至吸之脉来三至呼吸定息一至此为无患矣所言定息呼气未出吸气未入定息之中又至此是平和也若以大人脉五至取之即差矣如此七至已上即为有气或脉浮如弓之张此为有风并可依后方合药治之或七至已下此为冷亦宜依后方合药疗之或诊取平或忽而不见沉浮不定伏益根平者此为神鬼之病且合求祟续宜使药或桃桞枝汤浴煎饮子为使一两颗桃心
　　孩子脉呼吸十五至已上三至以下皆死矣
　　病证
　　初生小儿鹅口撮噤并是出胎客风着颅脐致有此可以小艾灸三壮及烙之愈
　　初生小儿至夜啼者是有瘀血腹痛夜乘阴而痛则啼初生小儿一月内乳痢如胶是母寒气伤胃所致也初生小儿一月内乳痢如血是母胷有滞热所作也初生小儿一月内两眼赤者是在胎之时母吃灸煿热麫壅滞气入胎中熏儿脑所致也
　　小儿温热皆因从气热而搏胃气然若下之平气即愈气虚则生惊而变癎
　　小儿惊癎一从虚邪客热相搏而生其当用补飬安和即愈加以性冷及太过即死
　　小儿哕逆吐皆胃气虚逆气客于藏气而作当和胃飬气至如下冷即极小儿霍乱吐逆皆胃气与阴阳气上下交争而作当用分和补药调飬即愈余皆死
　　小儿客忤无辜皆因客入所触及暴露星月小儿嫩弱所以此多恶
　　小儿一眼青揉痒是肝疳二齿焦是骨疳三肉色鼻中干是肺疳四皮干肉裂是筋疳五髪焦黄是血疳六舌上生疮是心疳七爱吃泥土是脾疳孩子肌肤肥实皮肤白无故烦渴此自小妳猛冲损肺但依后方内用甘草人参合饮子若气急甚胷胀起鼻连眼下脸青色呻吟之声者此必死之兆不得与药
　　孩子利如泔靛者难效利如鹅鸭血者脾已烂损不宜与药
　　孩子凡有诸色疾苦但眼睑下垂牵必定死矣
　　孩子疟皆难效或发无时即口噤咬牙作声此必死矣呼为沥瘠疳疟亦名为鎻肠疳
　　孩子渴吃乳食夜啼作声此即是腹肚痛
　　孩子无故摇头此是脑顶风
　　孩子吃乳食皆出此是脾冷
　　孩子无故肚大项细四肢消瘦筋脉骨节起自是小来少乳嚼食与吃早成骨热疳劳先宜与保童丸吃续与柴胡鼈甲引子【保童丸方见一切疳门中柴胡饮子方见行迟门中】
　　孩儿头面胷膊肌厚臂胫细瘦行走迟者是小儿抱损孩子鼻流清涕或鼻下赤痒此是脑中鼻中疳极冝用后方青黛散吹鼻兼傅下赤烂处【方见疳疾吹鼻门中】
　　已前并诊孩子疾状孩子气脉未调蔵府脆薄腠理开踈防脉以时依方用药
　　孩子或夏中热时因乳母沐浴多使冷水妳得冷气血脉皆伏见孩儿气未定便与妳使孩子多胃毒及赤白两般恶痢此乃是妳母之过凡浴后可令定息良久气定揉与之即全无患
　　师巫烧钱乳毋须预祝之勿令着水喷儿皆令惊热入心转成患害切细慎之
　　凡孩子自生但任阴阳推移即毎六十日一度变蒸此骨节长来四肢发热或不下食乳遇如此之时上唇有珠子如粟粒大此呼为变蒸珠子以后方退热饮子疗之不宜别与方药【防防新书注云颅经以六十日为一变巢氏病源以三十二日为一变説有不同故兼存之】
　　惊癎癫证治
　　牛黄丸　治小儿胎惊及癎或心热
　　牛黄　　　　龙齿　　　　马牙硝
　　铁焰粉【各一分】
　　右为细末錬蜜丸如梧桐子大毎日乳食前熟水调破一丸灌下令母忌口
　　又牛黄丸　治孩子惊热入心拟成癎疾面色不定啼哭不出潮热无度不吃乳食大眼翻露白手足逆冷呼唤不应
　　牛黄【研】　　　大黄　　　　独活【各一分】
　　琥珀【炙别研】　升麻　　　　菉豆粉
　　大麻仁【别研各半两】
　　右为末蜜丸如梧子大空心熟水下一丸顿服之食后再服一丸至十歳加金银箔各五片忌煿炙毒物
　　虎睛丸　治孩儿风癎惊啼不吃乳
　　虎睛【一只】　　犀角　　　　子芩【各等分】
　　栀子仁　　　　大黄【各十分】
　　右五味为细末链蜜丸如梧子大惊啼不吃妳乳汁下七丸风癎米饮下五丸至七丸儿小减丸数取利为度忌毒物若有虚热加知母六分
　　又虎睛丸　治小儿孩子二十四种惊癎壮热抽掣脚手呕吐夜啼眼肿
　　虎睛【一只圣用一对】栀子仁　　　茯苓【各二分】牛黄【少许圣用半两】人参【一分圣用一两】钩藤
　　大黄【各四分】　犀角【末一分圣用二两】黄芩【一分圣用一两】蛇退【七寸烧灰圣用一分】
　　右为末蜜丸如黍米大空心熟水下随年丸轻者一服重者三服妳汁下亦得圣熟水下妳母忌一切生冷油腻毒物
　　广利方　治孩子惊癎不知迷闷嚼舌仰目
　　牛黄【一大豆】
　　右为细末研和蜜水服之
　　二十二味虎睛丸　治孩子从一歳至大癫发无时口出白沫小便淋沥不利
　　虎睛【一只生眼佳曝干酒浸令黄色】　　　　真珠
　　蜂房【各三钱】　麻黄【二分去节】钩藤【三分】
　　铁精　　　　防葵　　　　大黄
　　子芩　　　　龙齿　　　　银屑
　　栀子仁　　　羌活【各四分】　柴胡
　　升麻　　　　白藓皮　　　雷丸【烧令赤】人参【各三分】　细辛【一分半】　蛇皮【五寸炙】石膏【五分】　　蚱蝉【四枚去翅足炙】
　　右为末蜜丸如赤豆大四五歳五丸日再服大儿十丸浓煎米饮下忌生冷油腻
　　疳痢证治
　　保童丸　治小儿孩子诸色疳或腹内虚胀惊癎头髪立常咬手指脊疳疳劳臂胫细弱倚立不得及鼻下常赤清涕流涎不止舌上生疮脑疳口疳腹上筋脉
　　虎睛【半只】　　硃砂　　　　麝香【各一钱】
　　牛黄　　　　龙脑　　　　巴豆
　　芎防　　　　桔梗　　　　枳殻
　　檀香　　　　茯神　　　　人参
　　当归　　　　羌活　　　　代赭
　　鹤虱　　　　白术【各半两】
　　右为细末下香砂巴豆令匀錬蜜丸如梧子大一歳至五歳毎日一丸十歳每日两丸并空心米饮下但稍知孩子病甚即加药与之孩子未较妳母忌生冷油腻灸煿毒鱼大蒜米醋
　　又方　治孩子疳痢诸色疳并一十五种病状一腹大二皮肤黑黄三骨节麤四眼赤五口赤六鼻中生疮七头髪黄八咬指甲九爱吃土十爱吃甜物十一身热十二头大十三脐凸十四项细十五靣无光并冝常服保童丸方
　　硃砂　　　　牛黄　　　　麝香
　　蟾酥【各少许】　阿魏【二分】
　　右先将硃砂于净器中研如粉入诸药一时以蒸饼为丸忌羊血生冷等
　　又方　治孩子疳气或醸肚胀上筋脉头大项细吃物不知足夜中即起腹内长鸣
　　大黄【一两】　　陈橘皮【二两酸醋二合浸二日晒干】
　　蜣蜋【二十个去翅足子热烧醋安之以杯盖地上去火毒冷取出炒过】
　　右为末蜜丸如梧子大毎日空心熟水下十丸忌如常
　　紫雪圆方　治小儿五疳兼腹肚虚胀疳气烦闷或时燥渴
　　大黄　　　　黄连　　　　代赭【各二分】
　　硃砂　　　　麝香【各少许】　杏仁【去皮尖别研】肉豆防　　　巴荳【去皮以冷水浸别研各一两】
　　右为细末蜜丸如梧子大毎服空心米饮汤下一圆五歳十歳只可服五丸临时加减忌冷水油腻炙煿
　　硃砂丸　治孩子疳痢辨虫顔色定吉凶
　　硃砂【半石莲大】阿魏【如硃砂大】蝙蝠血【三两滴】蟾酥【少许】
　　右为细末和少许口脂调先以桃柳枝煎汤浴儿后防小儿大小以菉豆大填儿脐中后用纸片向脐中贴之用青衣盖儿防虫出来黄色轻青黒色重
　　青黛散　治孩子鼻流清涕或鼻下赤痒
　　青黛【一钱】　　芦防　　　　地龙【各半钱】硃砂【一字】　蔕【半钱】　　细辛【一钱】
　　宣连【半钱】
　　右为细末和合吹鼻中入麝香少许
　　保童丸
　　硃砂　　　　麝香　　　　新蟾酥【各等分】
　　右研合成剂合子内盛丸如麻子大又于一合子内浸一丸以筯头防入鼻中亦名问命丸但孩子病甚即与吹之或得七喷可以治之五喷即甚三两喷即死矣此不可深着水浸临时入水亦不畏
　　盖脑散　治孩子脑疳鼻痒毛髪作穂面色赤
　　地榆【炙】　　　虾防【烧各一分】蜗牛殻【二十一个】
　　青黛　　　　石蜜【各二分】　麝香
　　右为末吹鼻当有黄水出忌甜物
　　胡黄连丸　治孩子热疳
　　胡黄连　　　蟾酥【各等分】
　　右为末蜜丸如菉豆大五歳熟水送下二丸
　　调中丸　治孩子诸疳或热攻冲心肺气急昼夜有汗日渐羸瘦不吃乳食
　　柴胡　　　　茯苓　　　　人参
　　木香　　　　桂心　　　　大黄【湿纸里煨】
　　枳殻　　　　甘草【炙】　　　鳖甲【醋炙各等分】
　　右为末蜜丸如桐子大毎歳两丸至五歳三丸熟水下忌如常
　　地黄煎方　治孩子疳劳肺气热欬四肢渐瘦心肺干
　　生地黄汁【五两】酥　　　　　生姜汁
　　蜜【各一两】　　鹿角胶【半两】
　　右先将地黄汁安锅内慢火煎手不住搅约五六沸下酥又五六沸下蜜次下胶又下姜汁慢火煎如稀即住火毎食后两度共与一匙头忌毒物
　　又方治孩儿疳蚀口齿齿龈宣露臭秽不可近
　　葶苈【炒】　　　梧桐律【等分】
　　右为末以腊月猪脂调微煎作膏取桞木筋子绵褁防微揾药时烙
　　又方　治孩子疳蚀唇鼻及诸疮
　　硫黄　　　　干漆　　　　文蛤
　　右等分烧灰稍烟尽研为末入麝子少许以帛拭疮脓血后用药干糁之立效
　　又方　治孩子初患诸色痢及微有疳气
　　右用枳实不限多少炒令黒拗破防内外相似为散空心米饮下半钱以歳加减服之忌如常
　　又方　治孩子赤白痢
　　阿胶　　　　赤石脂　　　枳殻【麸炒】
　　龙骨　　　　诃子【炮半熟去核各半两】白术
　　右为末一歳二歳空心米饮下半钱
　　又方　治孩子冷毒疳痢白脓疳靛日加瘦弱不吃食腹痛
　　青木香【一分】　　黄连【半两】
　　右为末蜜丸如梧子大一歳以上空心熟水下一丸三歳五歳服二丸药性热者不宜多服忌生冷
　　温脾散　治孩子水泻利并脾冷食乳不消吃妳频吐
　　附子　　　　干姜　　　　甘草【炮剉各半两】白术【一两】
　　右为末空心米饮下半钱忌鲜鱼毒物

　　颅经卷上考证
　　第一页后二行三行　原本依后方同药治之按后方已佚谨签出声明
　　第二页前一行　以小艾灸三壮原本脱艾字谨増第五页前六行　灌字原本讹蒲谨校正
　　第七页前三行　注生眼讹在眼谨校正
　　十二页前七行　稀原本讹稀锡谨校正









　　钦定四库全书卷
　　颅经卷下
　　火丹证治
　　黄帝问歧伯曰后生少稚多被恶疾丹毒二品若何分之歧伯曰阳解百年一十已上为毒一十已下为丹丹毒一也随其大小分别之治之有毒至依方万无一差喻人间男女皆遭丹毒至依此枉死者复何限哉良由信邪师之语仍被恐之愚昧之人勿与下手请依方用之今出此图形状如后
　　伊火丹从两脇起
　　神灶丹从肚起
　　尿灶丹从踝起
　　胡吹灶丹从阴囊上起
　　天火丹从腹背遍身起
　　天雷丹从头项起
　　熛火丹从背甲起
　　胡漏灶丹从脐中起
　　废灶丹从曲臂起
　　神气丹从头背上起
　　土灶丹从阴踝起
　　朱黄丹赤豆色遍身上起
　　萤火丹从且起
　　野灶丹从背脊起
　　鬼火丹从面上起
　　伊火丹从两脇起
　　右用猪粪烧灰并铁槽中泥拌调涂之日三
　　神灶丹从肚起
　　右用土蜂窠杏仁腻粉生油调涂立差
　　尿灶丹从踝起
　　右用屋四角头茅草烧灰使鸡子白调涂之
　　胡吹灶丹从阴囊上起
　　右用水茄窠下泥和苦酒涂之
　　天火丹从腹背遍身起
　　右用桦皮白末和生油调涂之亦用赤石脂羊脂调涂之
　　天雷丹从头项起
　　右用阴干葱赤末拌脂涂又用灶下土鸡子白调涂
　　胡漏灶丹从脐中起
　　右用屋漏水调灶中土涂之
　　废灶丹从曲臂起
　　右用屋四角茅草灰鸡子白调涂之
　　神气丹从头背上起
　　右用牯牛骨烧灰羊脂涂之
　　土灶丹从阴踝起
　　右用屋四角茅草灶横麻及鸡子白调涂之
　　朱黄丹赤豆色徧身上起
　　右用慎火草捣汁和酒调涂之
　　萤火丹从耳起
　　右用慎火草捣汁涂之圣以醋调涂
　　野灶丹从背脊起
　　右用柔香茸蒴赤小豆末涂之立差
　　鬼火丹从面上起
　　右用灶下土鸡子白调涂之立差
　　杂证
　　平和饮子　小儿初生可日与之
　　人参　　　　茯苓　　　　甘草【炙】
　　升麻【已上各一分】
　　右以水一白盏煎至一合半已来时时与之乳母忌油腻满月及百晬以来加之临时冷加白术热加【缺】各半钱
　　又方　治孩子脐中不干
　　白矾【一钱煅过】龙骨【一分】
　　右为细末入麝香少许毎次使拭脐干糁之用帕里避风
　　青木香散　治孩子阴囊或如疝肿胀
　　狐阴【一双炙】　蒺藜【炒】　　　地肤子
　　昆布　　　　枳殻【炒】　　　槐子【炒各一分】
　　右为末一歳二歳空心米饮下一钱
　　又方　治孩子蛔虫咬心痛面伏地卧口吐清水痰涎
　　槟榔　　　　苦栋根　　　鹤虱【炒各半两】
　　右为末空心热茶下一钱以意加减忌粘食
　　杏仁丸　治孩子或渴此是蛔虫伤
　　杏仁【去皮尖】　腻粉【各一分】
　　右为末毎用唾丸空心米饮茶任下二丸
　　又方　治孩子赤逰肿或如丹烦渇浑身赤瘤壮热
　　菉豆粉　　　　铅白霜
　　右细研芸薹汁调涂之
　　又方　取铅霜法将鈆来于石上打令薄掘地作坑可鈆片大以杵捣坑实满坑着醋以鈆盖定经一宿去取霜如珠子大和药使之如烦渴以后服解热饮子
　　又方
　　麦门冬　　　　小芦根　　　　竹叶
　　干葛　　　　　漏芦　　　　　犀角屑
　　右用水四合药半两煎一合无问食前后徐徐与之
　　消石散　治孩儿身上无故肿但觉肉色赤热
　　消石　　　　大黄　　　　　菉豆【各等分】
　　右为末毎用时随肿大小取莙荙根研汁调涂肿上如有恶物即看有防子以膏贴之四面以散子熁之若无莙荙根即用鸡子白或车前根叶亦得
　　又方　治孩子胎中受风长后或满身生疮沸痒如疹痨或如饥饱痒疮
　　葱白　　　　硝　　　　　臭黄
　　硫黄【各等分】
　　右用油半两烧令热下少许蜡先剥葱白三茎细切待油热即泼葱上细研续下硫黄臭黄硝更研之旋涂
　　茴香散　治孩儿赤眼并胎热及疳障多泪
　　茴香　　　　冬青胆【阴干】　　生甘草
　　右为细末毎洗眼时取药一分水一盏煎十沸后温洗之或孩儿长大即加药并水
　　引子方　孩儿用药洗眼后可更服之
　　知母　　　　黄芩　　　　　青箱子
　　地蛹子　　　秦皮　　　　　车前草
　　山栀子　　　独活【各等分】
　　右药以水五合煎二合去滓温服忌食如常
　　又方　治孩子聤耳
　　白矾【半两烧过】龙骨　　　　铅丹【烧各一分】麝香【少许】
　　右为末以绵裹竹枝子净探脓水以一小豆大药傅之别以绵裹塞填之勿令见风
　　又方　治小儿聤耳
　　石硫黄【制】
　　右为细末以糁耳中日一夜一
　　又方　治孩子小便不通
　　茯苓　　　　通草　　　　冬子
　　车前子【各等分】
　　右以水四合药半两煎一合半作二服忌油腻
　　侧柏散　治孩儿风热
　　侧柏　　　　郁金　　　　天麻【酒浸一宿】
　　干蝎　　　　天南星　　　地黄【去土】
　　子芩　　　　大黄【已上各半两】
　　右为末治风及惊温酒下退热毎夜熟水下半钱
　　柴胡引子　治小儿行迟小儿自小伤抱脚纎细无力行止不得或骨热疳劳肌肉消瘦
　　柴胡　　　　鼈甲【米醋涂炙】知母
　　桔梗　　　　枳殻【麸炒去瓤】参
　　升麻
　　右药等分并细剉每日煎时三歳以下取药半两水五合煎二合去滓分两服空心食前后各一服忌毒物饮后用澡浴方
　　澡浴方
　　苦参　　　　茯苓皮　　　苍术
　　桑白皮　　　白矾【各半两】　　葱白【少许】
　　右药剉细毎浴时取一两沸水二升浸药后通温与儿浴之避风于温处妙
　　又方　治小儿数歳不能行
　　取葬家未开户盗其饭食来以哺之不过三日便起行勿令人知之






