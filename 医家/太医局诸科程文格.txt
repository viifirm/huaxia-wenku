　　钦定四库全书　　　　　子部五
　　提要
　　太医局程文九卷　　　医家类
　　臣等谨案太医局程文九卷宋时考试医学之制也其命题有六一曰墨义试以记问之博二曰脉义试以察脉之精三曰大义试以天地之奥与藏府之源四曰论方试以古人制方佐辅之法五曰假令试以证候方治之宜六曰运气试以一嵗阴阳客主与人身感应之理考宋史医学初太常寺元丰间始置提举判局设三科以教之曰方脉科鍼科疡科凡方脉以素问难经脉经为大经以巢氏病源龙树论千金翼方为小经鍼科疡科则去脉经而増三部鍼炙经常以春试学生愿与者聴迨崇寜间改国子监分上舍内舍外舍其考试法第一塲问三经大义五道次塲方脉及临证运气各二道鍼科疡科试小经大义三道运气二道三塲假令治病法三道中格髙等为尚药局医师以下职乾道中罢局而存御医诸科后更不置局仅存医学科淳熈中又稍变其制焉此太医局系绍熈二年后所置程文以墨义为第一道较旧制又稍异矣其裒为一集不知何人所编世亦别无传者今从永乐大典中排纂得墨义九道脉义六道大义三十七道论方八道假令十八道运气九道谨厘次为九卷其文皆通贯三经及三部鍼灸之法暨金石之品草木之性辨析精微足资启发盖有宋一代于医学最为留意自皇祐中于古来经方脉论皆命孙兆林亿髙保衡等挍刋颁行垂为程式故学者沿波讨流各得以专门名家观于是编可以见当时讨论之详矣乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀













　　钦定四库全书
　　太医局诸科程文格目録
　　第一卷
　　原牒　　原序　　墨义三道　　脉义二道大义三道　　论方一道　　假令二道运气一道
　　第二卷
　　墨义三道　　脉义二道　　大义三道论方一道　　假令二道　　运气一道
　　第三卷
　　大义五道　　论方一道　　假令二道运气一道
　　第四卷
　　大义五道　　假令二道　　运气一道
　　第五卷
　　大义五道　　论方一道　　假令二道运气一道
　　第六卷
　　大义五道　　论方一道　　假令二道运气一道
　　第七卷
　　大义五道　　论方一道　　假令二道运气一道
　　第八卷
　　脉义二道　　大义三道　　论方一道假令二道　　运气一道
　　第九卷
　　墨义三道　　脉义二道　　大义三道论方一道　　假令二道　　运气一道



　　太医局诸科程文格原牒
　　嘉定五年十月十四日准尚书省劄子礼部申据太常寺申据太医局申承成安大夫特差判太医局何太任公文照对本局自来依准指挥以十三科取医士其文体格式并系用崇宁之制迄今遵行然契勘从前脱离场屋及见今防被教养者大扺止皆京邑辅郡之人甚非圣朝设科立学以待天下医士之意盖縁居常中选程文及诸科当习篇目未尝流布是以外方之士不知蹊径虽欲从之而不可得大任不才具员深愧无补每感于斯遂率本局教官捜括从来合格程文拔颖取尤每科各列三场仍分类诸科当治之经冠于篇首大任今欲板流传庶使外方之士知所矜式翕然肯来上可无负朝廷待遇之意今録草本一部随状见到伏乞寺廷缴申省部备申朝廷听指挥以凭遵守施行申寺侯指挥本寺所据太医局备据判局成安何大夫所乞事理备録在前并程文草本一部五册随状缴连见到伏乞省部备申朝廷取自指挥施行申部指挥右所据太常寺申到事理备録在前本部今勘防如防朝廷从太官所乞径劄下本局施行上件事理伏乞朝廷指挥施行侯指挥右劄付太医局从所申事理施行准此











　　太医局诸科程文格原序
　　昔孟氏有言太匠诲人必以规矩学者亦必以规矩盖为匠而舍规矩则无以致其巧为学而舍规矩则无以知其道况医之为事功用甚博学者其可以易言之自神农尝百草黄帝岐伯相问难而医始有书自周人建六官设医师疡医之职而医始制禄自唐贞观立医学开元置博士如国子教生徒而医之教始盛皇朝崇寜中课试有式而取士之制备矣其书参天地契隂阳察人经络血脉以起百病之本故能转剧为瘉变死为生上可以事君亲次可以济人又其次可以摄生故歴代帝王崇尚不废贤能智巧之士尽心于是而名垂史笔方册者昭然也六飞南幸修举旧章乃复局学设判局以为之长列教授以分其教又有长谕职事纲领其徒三嵗取士与科举同月书季攷与文武二学同大方脉至书禁凡十有三科然俱以七经为本亦如六艺之文皆圣贤之格言大训学者所当笃意也其文则有墨义脉义大义论方假令运气六者之别皆崇寜之制也墨义者欲观其记问之赅博也脉义者欲观其察脉之精审也大义则推明天文地理之奥腑臓受病之源论方则辩析古人用方之意假令则假设证方治之疑发为问目以騐其识趣之髙下运气则推究一嵗隂阳客主以论治疗之大体文之典实有据者为中格不贵泛引他书故其辞简朴而不得出意见竒也大任寡识谫才滥司是职毎惟国朝设科立学之意盖欲网罗天下之良才今也局学生徒几三百员率皆京邑辅郡之人外此岂无遗逸得非自来诸科所习篇目及课试之文未尝流布逺方之士无所指南虽欲从之而不可得大任深感扵斯偶幸一时教官皆博习医经乐于作成遂相与捜括近年合格程文拔頴取尤每科依式各列三塲仍分类当治之经冠于篇首捐俸锓梓以广其传使凡有志于斯者得所矜式翕然肯来傥异才由是而出庶无负科目之设大任固不敢以大匠自视学者其可忘孟氏之训不以为规矩乎若夫非常之彦道贯三才识穷万有如古之论医以及国原诊以知政者大任方将率诸生以从其后敢以斯文示之嘉定五年仲秋朔旦成安大夫特差判太医局濠梁何大任序












　　太医局诸科程文格原序考证
　　第一页前六行　原本作医师疾医之职疾医当是疡医之讹谨改正













　　钦定四库全书
　　太医局诸科程文格卷一
　　墨义第一道
　　问故治病者必明天道地理
　　对天不足西北左寒而右凉地不满东南左热而右温其故何也歧伯曰隂阳之气髙下之理太少之异也东南方阳也阳者其精降扵下故左热而右温西北方隂也隂者其精奉扵上故左寒而右凉是以地有髙下气有温凉髙者气寒下者气热故适寒凉者胀适温热者疮下之则胀已汗之则疮已此腠理开闭之常太少之异耳帝曰其扵夀夭何如歧伯曰隂精所奉其人夀阳精所奉其人夭帝曰善其病也治之奈何歧伯曰西北之气散而寒之东南之气收而温之所谓同病异治也故曰气寒气凉治以寒凉行水渍之气温气热治以温热强其内守必同其气可使平也假者反之帝曰善一州之气生化夀夭不同其故何也歧伯曰髙下之理地势使然也崇髙则隂气治之汚下则阳气治之阳胜者先天隂胜者后天此天理之常生化之道也帝曰其有夀夭乎歧伯曰髙者其气夀下者其气夭地之小大异也小者小异大者大异故治病者必明天道地理谨对
　　第二道
　　问服此水去温气
　　对泉水味甘平无毒主消渇及胃热痢热淋小便赤涩兼洗涤疮疡痈肿令散久服却温调中下热气利小便并多饮之又新汲水百一方云患心腹冷病者若男子病令女人以一杯与饮女子病令男子以一杯与饮又解合口椒毒又主食鱼为骨所鲠取一杯水合口向水张口取水气鲠当自下又主人忽被堕损肠出以冷水喷之令身噤肠自入也又腊日夜令人持椒井傍无与人语内椒井中服此水去温气博物志亦云凡诸饮水疗疾皆取新汲清泉不用停污浊暖非直无効固亦损人谨对
　　第三道
　　问肝靑象木
　　对肝青象木肺白象金今肝得水而沉木得水而浮肺得水而浮金得水而沉其意何也然肝者非为纯木也乙角也庚之柔大言隂与阳小言夫与妇释其微阳而吸其防隂之气其意乐金又行隂道多故令肝得水而沉也肺者非为纯金也辛商也丙之柔大言隂与阳小言夫与妇释其防隂婚而就火其意乐火又行阳道多故令肺得水而浮也肺热而复沉肝热而复浮者何也故知辛当归庚乙当归甲也谨对
　　脉义第一道
　　问人之居处动静勇怯脉亦为之变乎
　　对人之居处既有动静勇怯之不同脉之应见亦随性情变易之各异盖禀气扵天立形扵地居处之不同也动则阳以扰静则隂以定故在脉者亦有躁静之分禀赋之有异也勇则气以行怯则气以着故在诊者岂无强弱之辨以人形扵外既无一定之体而脉应扵中乃有变易之此善诊之士必观人之居处动静勇怯而察脉为之变者盖以形诸外而必有騐诸中故也经曰人之居处动静勇怯脉亦为之变乎其意如此原夫人生扵地气禀扵天其生扵地也昼作夜息分躁静之不同其禀扵天也肖形赋貎别强弱之有异人性异常脉形随变故圣人即其如是之形而騐其为变之脉者烛照数计初不能有毫发之间也盖尝求其故矣动则气行扵阳经静则气行扵隂分气行扵阳经也则脉随之而动若浮洪者岂非阳之属乎气行扵隂分也则脉随之而彰若细沉者岂非隂之类乎此动静之见扵脉者然也勇则气行而已怯则气着而病病已扵气行也则诊应有常而和平皆无病之形病成扵气着也则诊其而变异亦成病之象此勇怯之应扵脉者然也以其气之不常则动静勇怯既非可以一体观脉之多变则强弱浮沉尤不可以一诊取然则持脉之道又岂可安常守故而昧变通之冝哉考之下文曰诊病之道观人勇怯骨肉皮肤能知其情以为诊法也又经有曰脉肥人责浮瘦人责沉即此推之则知诊病之道必观其脉之变者以其人无一定之形而脉亦无一定之岂可执扵胶柱调瑟知常而不知变者乎谨对
　　第二道
　　问寸口脉沉滑者中有水气
　　对脉朝扵寸既彰沉滑之形病在扵中必为水气之盖脉分三部寸总诸经沉脉重按而方得病为水而主中则法其润下之体滑脉徃来而流利病为实而主饮则象其流注之性既二脉俱见扵寸口则水气必在扵体中是皆积饮稽留而不行水气停贮而为病故变如斯之脉也经曰寸口脉沉滑者中有水气厥理若是尝谓疾之所起未有不因扵自纵脉之所变靡有不防扵病源故水气停积居里分而总谓之中则脉象沉滑见部分而皆应扵寸何哉冬日饮汤所以敌扵寒气夏日饮水所以消于热邪皆适事知节而有常故行津布液而无病傥小渇咽干因纵饮而不已或内虚热少因寒饮而太多脾胃守常也犹尅化而内消仓廪或虚也必停积而不散故凡积饮之证皆曰水气之名诊其寸口脉沉者沉为水而主里按其闗前脉滑者滑为饮而有风以沉脉则按指有余应水属隂而润下以滑脉则徃来流利类水得风而慓疾故其为病也攻于上则面目有肿满之形发于外则身体有生热之证以其中先有水外感于风所以命名曰风水也何以见之下文曰面目肿大有热名曰风水又经曰积饮成水又朱肱云水气者皆因饮水过多所致又巢氏曰脾胃虚不能制水又曰滑为有饮又脉经曰沉为水又曰沉为在里又曰滑为风况夫大渇欲水者犹令与之不足茍纵饮无节积而不化焉得不为水气之患欤谨对
　　大义第一道
　　问彼春之暖为夏之暑彼秋之忿为冬之怒
　　对积暖而为暑本阳气因春而为夏积忿而为怒乃隂情因秋而为冬盖二气因变而乃通四时由防而至着阳胜固为暑也然不生于夏之时隂极固为寒也本不起于冬之令熈然而暖实夏暑之基凄然而忿乃冬怒之渐故暖未几而为暑皆阳气之渐胜忿未几而为怒本隂情之宻移为于此者虽有可见之迹变于彼者实有难明之妙然则春夏以言其气秋冬以象其情各分于隂阳之主也经曰彼春之暖为夏之暑彼秋之忿为冬之怒大槩如斯尝谓造化更王于二气本因防而至着机缄黙运于四时必由变而能通故阳之积也由复而至于干隂之积也由姤而至于坤犹人之生自童穉而至壮大曰加益而不自知犹木之盛自萌芽而至合抱日加长而不自觉是以观物之妙必观其防察时之变必察其本信夫阳气方升于厚载之下而万象皆春隂气始凝于太虚之中而一叶知秋方其春也荄者萌而甲者拆孰不知有登台之乐方其秋也华者成而实者收莫不知有落叶之悲故积阳不已必为夏之暑则草木蕃而金石流积隂不已必为冬之怒则霜露降而氷雪坚寒固变而为暑也然不变于寒之时暑固变而为寒也然不变于暑之月春之暖者乃异时之暑秋之忿者即后日之怒故履霜坚冰其所由来者渐而流金烁石其所着见者防以其阳主于气隂主于情是皆为于此而生于彼也何以明之王氏曰春暖为夏暑言阳生而至盛秋忿为冬怒言隂少而至壮又经曰阳之动始于温盛于暑隂之动始于清盛于寒又曰隂阳之往复寒暑彰其兆又曰春夏则阳气多而隂气少秋冬则隂气盛而阳气衰又曰春夏归阳为生秋冬归隂为死即此推之则知造化宻移机缄潜运即其防则可以观其着因其始则可以究其终也谨对
　　第二道
　　问西北之气散而寒之东南之气收而温之
　　对人禀于气因地势之不同惟地势不同故医之用药当知治法之不一且均是方也食热则外实食凉则外弱而其人不能以不异同是气也散之则为寒收之则为温而其法不能以不殊故当风髙气凛之方则欲寒而外散者乃所以去其食热之害在地土卑湿之防则冝温而内收者盖将以治其食凉之疾此禀气不同则用药有异皆因地势之使然则治法不得不尔也经曰西北之气散而寒之东南之气收而温之其意如此尝谓论方而不论其气则混寒温以一致求治而不求其宜则同散収为一法盖方本无异也而异之者以其有温凉之气治本不殊也而殊之者以其有散收之冝是以古人析其土壤辨其方宜者抑岂若是之强为区别哉然则论方而不论其气求法而不求其宜其可乎抑尝论之人之处世也饮食起居初无一定之性医之用药也温凉散收亦无一定之宜其在西北者则风髙气凛其人食热而外实其在东南者则水湿土卑其人食凉而外弱外实之人则邪不能伤于形体而常起于腑臓之内外弱之人则病不能起于肠胃而多生于腠理之间故因其食热也而治之者所以宜寒而外散随其食凉也而疗之者所以宜温而内收故治之以毒药施之以防鍼皆散寒之类治之以砭石用之以灸亦收温之法然则施治之士岂可昧其方宜同其治疗而不知变者乎何以见之下文曰所谓同病异治也故曰气寒气凉治之以寒凉行水渍之气温气热治以温热强其内守必同其气可使平也又异法方宜论云一病而治各不同皆愈何也歧伯曰地势使然也即此推之则知古人为治之妙诚不可一槩而论茍无变通执一药以尽天下之病守一法以论天下之疾是昧于得病之情施治之体求治愈切而为効愈邈矣谨对
　　第三道
　　问阳之汗以天地之名之
　　对论身形之汗泄既本于至阳之气即天地之降斯得其同类之名盖两仪虽大而有润泽之道一身虽小而汗有滋通之理不自降本天气临地而使然汗不自流亦阳气加隂之所致取而类之也盖因类而求类即而名之也实能名而可名然则所谓名之者本其法象之似同故其理可以并称之也经曰阳之汗以天地之名之大义若此且夫漉漉之汗初何闗乎降之时而霖霖之本无与乎汗泄之证自其迹而言之则泥于迹而无相通之道取其意而思之则得其意而有可名之理况人之一身与乾坤而并立而体之四大与上下以相参是宜观降之自天如汗流之浃背云腾于上则沛然而莫之能御阳发于外则濈然而不能自已彼之功也可以足江河而滋草木此之用也可以润毛髪而充皮肤以至病在表而汗乃解则亦如霖之应时病当汗而表不润则有类宻云而不出而偏沮者乃施泽未周之象多而亡阳者亦霖不已之如夫如是则阳之汗岂非类天地之乎何以明之王氏曰夫人汗泄于皮腠者是阳气之发泄尔然其取类于天地之间则云腾降而相似也又经曰阳加于隂谓之汗又曰地气上为云天气下为由是观之阳之汗以天地之名之者实其理之自然矣谨对
　　假令论方义一道
　　问素问所载东方青色入通于肝南方赤色入通于心中央黄色入通于脾西方白色入通于肺北方黑色入通于肾皆以脏法五行色通五脏至于金石之类草木之品无非法象之相符也今观神农本草首卷云丹砂法火色赤而主心是丹砂色赤法南方之火故丹砂之功可以専主乎心也如今之方论所载灵砂桂心之属皆能治心亦色赤之类如麦门冬逺志之軰亦治心之药而色不赤何也诸君以医为业所当讲论请陈其意而毋畧
　　对物存法象固当博究于根源药具功能岂在専求于色类夫二气之散布俾万物以滋生自其造化而论则隂阳配合各有自然之机因其事物而推则形色性味悉有使然之利故适于器用者取其材色以为要施于药石者择其气味以为先审乎此则丹砂主心而法火即光色莹赤禀南方气化之纯余药治心而安神即物类通灵随本类功能之騐唯明其色类而法象纪其性用而施为斯通术而循理逹药物之要也伏承明问素问所载东方青色入通于肝南方赤色入通于心中央黄色入通于脾西方白色入通于肺北方黒色入通于肾皆以脏法五行色通五臓至于金石之类草木之品无非法象之相符也今观神农本草首卷云丹砂法火色赤而主心是丹砂色赤法南方之火故丹砂之功可以専主于心也如今之方论所载灵砂桂心之属皆能治心亦色赤之类如麦门冬逺志之軰亦治心之药而色不赤何也诸君以医为业所当讲论请陈其意而毋畧可得而详议焉尝观夫洪造产物本以气而感寓羣形赋质亦以气而充成唯气之所召随类而不齐故物之所化分数有不等有得天地之中和者如稼穑之致飬有得天地之纯粹者如金石之効珍鳞甲羽毛生属不一要不外于隂阳根茎华实形状不同悉不逃于气化是知形色之既备俱有配象而可推且生而后有象象而后有滋滋而后有数三者物之所受也流动而生色感发而布气成熟而具味三者物之所成也至于性有燥湿材有刚柔体有轻重质有大小虽各赋之于物岂能出于二气五行之变化哉此所以形气既具博物者必究其源性味既存用药者必逹其理则法象之本功効之着因是而两尽之矣今夫物存五色色合五行八石之至赤者选于丹砂五官之纯赤者推于心脏故以丹砂之法火南方神化之所寓心脏之属火阳精运化之所通以莹赤之物而主色赤之宫以法火之物而治属火之脏是谓得其同类必能致于全功然古人究物取形色法象者众良医用药取形色配合者希玉石之有色色之著者多纯草木之有色色之变者多杂故本草注但以五石而法五行良由此也如空青法木雌黄法土莹青纯黄得木土二色之正云母法金磁石法水莹白纯黒得金水二色之正不特此也石英有五色各随色而补五宫石脂有五色各随色而补五脏赤芝透丹益心气以增慧青芝透緑补肝气以安魂岂唯石类为然草类亦有是也如是则丹砂中外之赤色悠久而鲜华全火化之至精为心经之上药内以安神明之正外以杀鬼魅之邪不唯取顔色配合之全亦以取材性神灵之正也若夫灵砂色赤非本色也乃硫黄汞白之所化桂心色赤非纯赤也有泽黒皮黄之所包特以硫汞二气之存因火而感之必安于心气肉桂木中之灵取心而用之则尤养于心神本非以色赤而言也麦门冬为君有调中保神之効逺志为君得定心同志之升以类求之不止此焉松下茯苓抱根而有神也用之去木能益志而心开藕上莲实通中而至洁也用之取肉能养神而心喜亦皆以性味功効为用奚以形色法象为事哉大抵神农尝药物原性味以纪功天师明治法因气味以致用香凑脾腥凑肺以气而主五脏也酸入肝苦入心以味而攻五脏也因嵗而言色者有之矣嵗木不及其糓苍是也随方而定色者有之矣南方赤色其糓黍是也虽有法象之理然非治疗之机其他如铁落治狂取质之重而形色不存兰草治渇取气之芳而形色不与又岂若本草以大小色类子母兄弟不可同行之说而施用乎要以得五行之正者可以类推受五气之偏者难以例举故石膏滑石皆白而不闻専主肺代赭铅丹皆赤而不闻専治心如此色类言之则似相违戾矣所以丹砂法火主心之説实取其材性之能因以五行而附防尔用药之法诚不必泥可也故图经序云昔神农尝百草之滋味以救万民疾苦又曰药有酸咸甘苦辛五味又有寒热温凉四气及有毒无毒继之曰良医以意量得其节也内经气味之説兹不复言圣济经曰物有气臭有性味交取互用以为虚实补防之法由是推之元牝赋形形色法象者固不可以不究逹士论药药物气味者尤不可以不明审其性用而但取夫材之良纪其功効而勿拘于物之合然后权通而意使致用而恊宜斯为医道之渊防逹药理之要妙也谨对
　　假令法第一道
　　问假令虚劳盗汗目即节气当得何脉本因是何脏腑受病发何形即今冝用是何方药调理设有变动又当随脉如何救疗各须引本经为证及本草逐药主疗所出州土性味畏恶正辅佐使重轻竒偶及修制之法防方对答
　　对形神妄用体因虚极以成劳阳气不充汗因寐出而名盗盖形设乎外神守于中形太用则劳也阳气失卫固之和神太用则耗也真气无固宻之用因其安卧则阳气入行于隂经失其充营则津液发逹于形表是以寐之已熟身体漉漉而常濡寝之方浓汗液津津而常润乘卧而出于肌表遇觉而止于皮肤所以类盗而潜行名盗汗而为无非虚劳之使然矣目即气序当春盛徳在木天温地发二气至此而氤氲隂降阳升品彚届斯而荣美万物始生而未盛六脉防而未隆斯为春时之平脉也经曰春胃防曰平今反诊得虚弱而不实细防而不足斯为应病之脉也经曰脉虚弱细防皆为盗汗脉也本因外劳其形内损其神阳气无致宻之和津液有妄出之咎其状遇卧而汗出潜行而如盗也巢氏云盗汗者因眠睡而身体流汗也此由阳虚所致详此之证病在外而尚浅治防方而用竒经曰近者竒之冝用正一辅二竒方黄耆汤以黄耆一味为主病之正以牡蛎麻黄根二味为佐正之辅三味合而服之使阳气外宻津液内固则虚劳盗汗之必获愈矣设若忽于防细怠于服药致阳气转虚津液日耗形体羸而不充肌肤瘦悴而不泽则知病必变为虚劳羸瘦之也经曰病成而变复诊其脉小弱以濇谓之久病又巢氏曰夫血气者所以荣养其身也虚劳之人精髓萎竭血气虚弱不能充盛肌肤故羸瘦也又曰乆病不已令人羸瘠枯瘦心气不足亡津液故也再详此证积亏成损病久已深非竒方之可去必偶制之可行经曰竒之不去则偶之宜用正二辅四偶方鹿茸石斛汤以鹿茸石斛二味为正以黄耆当归干地黄桂四味为辅六味合而服之血气日滋精髓日盛则肌肤充满而渐复于常也大抵治病之法必当分扵轻重防方之冝实不逃于竒偶要在适事为故而効如影响谨按本草逐药主疗及修制之法处竒偶二方列之于后
　　治假令虚弱盗汗正一辅二竒方黄耆汤　黄耆为正味甘防温无毒补虚损五劳生川郡山谷白水汉中恶龟甲蜜炙用一两剉　牡蛎为辅味咸平防寒无毒止汗生东海池泽贝母为之使恶麻黄吴茱茰辛夷火煅取粉用半两　麻黄根为辅味苦温无毒能止汗生晋地及河东用半两剉右三味防咀每服三钱水一盏半煎至七分去柤温服不拘时
　　治假令变证虚劳羸瘦正二辅四偶方鹿茸石斛汤鹿茸为正味甘酸防温无毒主虚劳羸瘦火燎去毛
　　酥炙令黄用二两剉　石斛为正味甘平无毒主虚劳羸瘦生六安山谷水傍石上陆英为之使恶凝水石巴豆畏僵蚕雷丸去根用二两剉　黄耆为辅味甘防温无毒补虚损五劳羸瘦生川郡山谷白水汉中恶龟甲蜜炙用一两剉　当归为辅味甘辛大温无毒补五脏生肌肉生陇西川谷恶防茹畏菖蒲海藻牡酒洗去土及芦头用一两剉　干地黄为辅味甘苦寒无毒填骨髓长肌肉主五劳七伤生咸阳川泽黄土地者佳恶贝母畏芜荑去芦头用一两剉　桂为辅味甘辛大熟有小毒主理踈不足生桂阳去麤皮用一两剉右六味防咀每服半两水二盏煎至一盏去渣温服不拘时谨对
　　第二道
　　问假令伤寒悸目即节气当得何脉本因是何脏腑受病发何形即今宜用是何方药调理设有变动又当随脉如何救疗各须引本经为证及本草逐药主疗所出州土性味畏恶正辅佐使重轻竒偶及修制之法防方对答
　　对逆府藏而受邪因名伤寒之病昧汗下而停饮遂成悸动之疾盖伤寒则其经有六悸动则其源有二或因攻发气虚而不制于水饮或因阳病热少而不消于水浆引饮过多停于胷臆之内与水无厌留于膺膈之间殊不知心属火而恶水里因虚而畏寒水乘于心使神气之妄动水积于里致正气之弗寜故筑筑然惕惕然而不安必怔怔然忪忪然而无定夫如是伤寒之悸岂不为气虚停饮之所致者哉目即三春届万物发陈阳气方升故脉有耎弱之象品彚始育故诊有寛虚之形是以耎而弱寛而虚乃为应时之脉茍或切之而脉如转索持之而诊若切绳斯为脉之形乃应伤寒之悸也仲景曰假令欬者坐饮冷水故令脉也则为停饮者是矣不特此也仲景又曰为寒脉经亦曰趺阳脉浮少阳脉心下必悸此紧为伤寒悸者明矣本因冬感杀厉之气病为伤寒之名或汗下后而引饮不化或太阳病而饮水过多其水停心下而筑筑悸动者是矣巢氏曰悸者动也谓心下悸动也此由伤寒病发汗已后因又下之内有虚热则渇渇则饮水水气乘心必振寒而心下悸也太阳病小便不利者多饮水心下必悸小便少者必苦里急夫脉浮数法当汗之而愈下之身体重心悸不可发汗当自汗出而解所以然者尺中防里虚表实津液自和便自汗出愈详此之病邪气虽伤而未致于传变水饮虽停而未致于深重惟竒方之可疗也宜用正一辅二竒方茯苓汤以茯苓一味为主病之正以半夏生姜二味为佐正之辅三味合而服之使水饮之消散俾正气之安寜则悸动之证何复而有矣设若治不求本水饮无自而除疗不穷源正气无由而定殊不知水性流散病变多端浸于肺而为喘为欬停于胃而为为噎溢于皮肤则病生肿满渍于肠间则疾成泄利夫若是者此皆病成而必变也始则气虚停饮而为悸今则饮盛肺浮而为喘复切其脉既彰洪大之形再详其诊仍兼盛满之象故知其病必变伤寒喘促之也经曰大则病进又曰上盛则气髙巢氏曰伤寒太阳病下之防喘者表未解故也夫发汗后饮水者必喘以水停心下肾气乘心故喘也以水灌之亦令喘也复审变病之治非前证之比竒方不能及也当用偶方治之经曰竒之不去则偶之冝用正二辅四偶方厚朴杏核仁汤以厚朴杏核仁二味为正以半夏茯苓桂干姜四味为辅六味合而服之使传变之邪豁然而散致稽留之饮释然而消肺脏安和于中正气调顺于内呼吸有常而喘息自定此其施治之効矣大抵病分轻重方别竒偶前证病轻而用以竒后证势重而制以偶故为治病之要法立方之妙论也故经有曰君一臣二竒之制也君二臣四偶之制也正此之谓谨按本草逐药主疗及修制之法防竒偶二方列之扵右
　　治假令伤寒悸正一辅二竒方茯苓汤　茯苓为正味甘平无毒主恐悸及膈中痰水生太山山谷大松下马蔺为之使恶白蔹畏牡蒙地榆雄黄秦艽甲去皮用一两剉　半夏为辅味辛平生防寒熟温有毒主伤寒及消心腹胷膈痰热生槐里川谷射干为之使恶皂荚畏雄黄生姜秦皮甲汤浸七次去滑曝干用半两剉　生姜为辅味辛防温主伤寒上气生犍为川谷及荆州扬州秦椒为之使杀半夏毒恶黄芩黄连天鼠粪用半两切右二味防咀入生姜片和匀每服三钱水一盏半煎至八分去柤温服不拘时
　　治假令变证伤寒喘正二辅四偶方厚朴杏核仁汤厚朴为正味苦大温无毒消痰下气生交趾寃句干
　　姜为之使恶泽防寒水石硝石去麄皮涂姜汁炙干用二两剉　杏核仁为正味苦甘平无毒主欬逆上气汤浸去皮尖用二两炒剉　半夏为辅味辛平生防寒熟温有毒主上气生槐里川谷射干为之使恶皂荚畏雄黄生姜秦皮甲汤浸七次去滑曝干用一两剉　茯苓为辅味甘平无毒主胷脇逆气膈中痰水生太山山谷大松下马蔺为之使恶白蔹畏牡蒙地榆雄黄秦艽甲去皮用一两剉　桂为辅味甘辛大热有小毒利肝肺气生桂阳去麄皮用一两剉　干姜为辅味辛温大热无毒主胷满欬逆上气生犍为川谷及荆州扬州秦椒为之使恶黄芩黄连天鼠粪炮防裂用一两剉右六味防咀毎服五钱水二盏煎至一盏去渣温服不拘时谨对
　　运气一道
　　问甲子年五运六气所在所宜防方为对
　　对太极未判之先则名为混沌太极既判之后则气有隂阳清阳上积以为天浊隂下辟以为地寒暑燥湿风火由是而布于穹窿木火土金水火于斯而列于磅礴五运经横于气交至神宰制于橐籥司天在泉者即年辰而可考统运主气者自支干而乃明阳年则为于太过应阳道而常饶隂年则为于不及应隂道而常乏或天与运符而谓之天符或嵗与运防而谓之嵗防茍三合平治之年为太一天符之纪其平和也则徳化政令及于物而应于人或过减也则胜复盛衰及于人而见于物要当察其所在而施于药物审其所宜而施于方治和其运而调其化折其郁而资其源髙者抑之而不致于太盛下者举之而不致于太衰使上下而无相夺伦俾气运而得于平治自非圣人存仁民恻隐之心更相问难着而为书则嵗之气运何自而明调之正味何自而知矣考之内经有曰先立其年以明其气今观甲子之年甲为诸干之先故天气始于甲子为众支之首故地气始于子子甲相合而嵗纪始立君臣答问而气运方明是嵗也上见少隂君火之司天中行大宫之土运下临阳明燥金之在泉以阳干复遇于阳支两阳相配故为太过之年经曰阳年为太过正此谓也土运有余名曰厚阜之纪经曰厚阜之纪是谓广化厚徳清静顺长以盈至隂内实物化充成烟埃郁见于厚土大时行湿气乃用燥政乃辟其化圆其气丰其政静其令周备其动濡积并结其徳柔润重淖其变震惊飘骤倒溃其经足太隂阳明其脏脾胃其病腹满四支不举大风迅至邪伤脾也详此之嵗乃同地者温热化宜用温热之药治其一嵗之过愆夫天气运动而不息则为之客地气镇静而守位则为之主左右间气以显于其间上下加临必布于其内且初之气自癸亥年大寒节寅初一刻交入甲子年初之气分终六十日而余八十七刻半至春分日子丑时夜半止上见太阳寒水为之客下临木位为之主地气迁燥将去寒乃始蛰复藏水乃氷霜乃降风乃至阳气郁民乃周宻闗节禁固腰脽痛炎暑将起中外疮疡冝用甘热之药治其气尔二之气自春分节子中之左交入二之气分终六十日而余八十七刻半至小满日戌之后四刻止上见厥隂风木为之客下临君火为之主阳气布风乃行春气以正万物应荣寒气时至民乃和其病淋目瞑目赤气郁于上而热宜用辛凉之药治其气尔三之气自小满节亥初一刻交入三之气分终六十日而余八十七刻半至大暑日酉正止上见少隂君火为之客下临火位为之主天政布大火行庶物蕃鲜寒气时至民病气厥心痛寒热更作欬喘目赤宜用咸寒之药治其气尔四之气自大暑节酉中之北交入四之气分终六十日而余八十七刻半至秋分日未后四刻止上见太隂湿土为之客下临土位为之主溽暑至大时行寒热互至民病寒热嗌干黄瘅鼽衂饮发宜用苦热之药治其气尔五之气自秋分节申初一刻交入五之气分终六十日而余八十七刻半至小雪日午正止上见少阳相火为之客下临金位为之主畏火临暑反至阳乃化万物乃生乃长乃荣民乃康其病温宜用咸冷之药治其气尔终之气自小雪节午中之右交入终之气分终六十日而余八十七刻半至大寒日辰正之后四刻止上见阳明燥金为之客下临水位为之主燥令行余火内格肿于上欬喘甚则血溢寒气数举则雾雾翳病生皮腠内舍于脇下连少腹而作寒中地将易也宜用苦温之药治其气尔由是抑其运气资其嵗胜折其郁发先取化源使暴过不生苛疾不起治六气之药已布于前调一嵗之方今附于后
　　治甲子年五运六气正一辅二竒方附子汤　附子为正味辛甘温大热有大毒生犍为山谷及广汉地胆为之使恶蜈蚣畏防风黑豆甘草黄耆人参乌韭炮防裂去皮脐用一两剉　干姜为辅味辛温大热无毒生犍为川谷及荆州扬州秦椒为之使恶黄芩黄连天鼠粪炮防裂用半两剉　术为辅味苦甘温无毒生郑山山谷汉中南郑防风地榆为之使用半两剉右三味防咀每服三钱水一盏半煎至八分去渣温服不拘时谨对















<子部,医家类,太医局诸科程文格>
　　钦定四库全书
　　太医局诸科程文格卷二
　　墨义第一道
　　问太阳之政奈何
　　对欲通天之纪从地之理和其运调其化使上下合得无相夺伦天地升降不失其宜五运宣行勿乖其政调之正味从逆奈何歧伯曰昭乎哉问也此天地之纲纪变化之渊源非圣帝孰能穷其至理欤臣虽不敏请陈其道令终不灭乆而不易帝曰愿夫子推而次之从其类序分其部主别其宗司昭其气数明其正化可得闻乎歧伯曰先立其年以明其气金木水火土运行之数寒暑燥湿风火临御之化则天道可见民气可调隂阳卷舒近而无惑数之可数者请遂言之帝曰太阳之政奈何谨对
　　第二道
　　问一本云冲
　　对三十一难曰三焦者何禀何生何始何终其治常在何许可晓以不然三焦者水谷之道路气之所终始也上焦者在心下下膈在胃上口主内而不出其治在膻中玉堂下一寸六分直两乳间陷者是中焦者在胃中脘不上不下主腐熟水谷其治在脐傍下焦者在脐下当膀胱上口主分别清浊主出而不内以传导也其治在脐下一寸故名曰三焦其府在气街一本云冲谨对
　　第三道
　　问叶名蒚蔴
　　对白芷味辛温无毒主女人漏下赤白血闭隂肿寒热头风侵目泪出长肌肤润泽可作膏药面脂润顔色一名芳香一名白芷一名防一名元一名符离一名泽芬叶名蒚蔴可作浴汤生河东川谷下泽二月八月采根曝干当归为之使恶旋覆花谨对
　　脉义第一道
　　问脉有三部尺寸及闗荣卫流行不失衡铨肾沉心洪肺浮肝弦此自经常不失铢分
　　对荣卫通行于三部合时令而衡铨不差脏脉各显于一形应平和而铢分不失葢脉本无异自闗界而定尺寸之名诊不自彰依血气而为流行之用气脉应期也譬衡铨而合度时诊相参也无过减而有伦以至肾沉心洪之脉王冬夏而自经常肺浮肝弦之诊王秋春而夲平治脉随脏异无缁铢之差时与脉期无毫厘之失然则三部者脉之位荣卫者脉之源五脏者脉之主故动应参合是为经常不失之脉矣经曰脉有三部尺寸及闗荣卫流行不失衡铨肾沉心洪肺浮肝此自经常不失铢分大意如此且夫脉各有位则不可以一概而求诊各有形则不可以一途而取明于脉者必有以定其部分之位善于诊者斯有以较其脉象之形定于脉之部也既当以究其脉之源较于脉之形也尤当以合其时之应由是持诊之士既能详陈于经脉之要以之察病则断无遗功矣今也人法三才形分三部在于脉则亦有部分之殊揣其闗则可分尺寸之异部既定而脉不能以自动位既分而诊不能以自行其动者孰为之动本荣血之周流其行者孰为之行由卫气之运动脉随时动而脉之可凖也若衡而若铨诊逐时迁而脉之可期也有经而有常大率肾王冬而万物归根故在脉者有沉潜之象心王夏而品彚蕃秀故在诊者有洪大之形天气通肺故秋则天高而脉见于轻浮之象木性合肝故春则木达而诊应于微弦之体察脏脉之应见自经常而无铢分之差较时脉之形容惟平治而无毫厘之失是知脉无定体因其血气而不忒脏有常形即其时序而可騐矣何以言之经曰三部者寸闗尺也又曰荣行脉中卫行脉外又曰脉者血之府又曰冬脉如营又曰立夏得洪大脉是其本位又曰秋脉如毛又曰肝者东方木万物始生气来輭而弱寛而虚故脉为以此推之经者有常之脉故必先知经脉而然后知病脉矣谨对
　　第二道
　　问脉滑曰病风又云滑者伤热一脉二病者何
　　对论滑脉之一体即至数相参而有殊究病证之两端分风热为患而必异葢滑则应于流利脉乃本于阳邪一呼三动而一吸三动也应滑脉则病于风一呼四至而一吸四至也彰滑诊则伤于热以滑为风也故脉至则过于平人以滑为热也故诊应则倍扵常数即风比热故风为阳而轻于热即热较风故热亦阳而甚于风虽二证俱见于滑脉故当参其至数而别焉经曰脉滑曰病风又云滑者伤热一脉二病者何其义如此抑尝求其审脉之要矣葢切脉有法虽以举按而察其形容持诊之机必以呼吸而纪其至数两者参合故无疑似之差二者兼明安有毫厘之失且滑本流利之一脉病分风热之两端概而言之虽脉象之一体细而推之实动应之两涂何哉风性善行感于风而滑脉必见热性淖溢伤于热而滑脉遂彰以滑脉而皆阳也推至数而别于多寡以风热而皆阳也参性用而分于轻重风轻于热故风脉之滑也呼吸各三动而尺不热热重于风故热脉之滑也呼吸各四至而病欲甚傥但求于滑脉之形不别于动应之数则未免以风为热而方治永乖以热为风而危殆立至矣何以明之内经曰人一呼脉三动一吸脉三动而躁尺热曰病温尺不热脉滑曰病风又难经曰一呼四至一吸四至病欲甚脉洪大者苦烦满沉细者腹中痛滑者伤热又云滑者阳也又脉经曰滑脉往来前却流利展转替替然与数相似即是观之滑脉则一为病则二茍非至数而别则何自而别哉谨对
　　又大义第一道
　　问寒暑燥湿风火在人合之奈何其于万物何以生化对论六气之在人既欲以明其参符之理究六气之在物尤当以审其生化之源葢均是气也则神妙贯于三才无所不存均是形也则气用寓于万物无所不在察其气之所布故始则自乎天即其人之所合故用则参乎气以人騐天既有符合之自然以气在物亦有生化之常道如风气通肝之类莫非在人之所合如风木生酸之属岂非在物之所化肝与木合即同气之相感酸本木化亦同气之相求是知六气周流而靡所不至故人气从之而万物由之也经曰寒暑燥湿风火在人合之奈何其于万物何以生化其意若此原夫天阳积气以昭乎上地隂积形以位乎下气形相感则羣品各得禀其和上下交通则人物各得抱其气所以善言天者必以人而騐善言气者必以物而彰且天为阳而化气故六气之用则自乎天而布于宇宙之间地为隂而成形故五行之用则本乎气而散于橐籥之内风寒者木水之气故风寒在下而必应于人燥热者金火之化故燥热在上而亦合于体至于湿气居中与人气之相应相火逰布与人气之相参人之所生者固有以合乎此物之所化者亦岂有以外乎此哉今夫风寒在下则合于人之肾肝故风合肝而寒合肾矣燥热在上则应于人之心肺故燥应肺而热应心矣中州者脾之脏与混气相符而在中三焦者气之源与相火相参而游布气之在人既有脗合之异气之在物亦有生化之殊风则生木而化酸是曰曲直作酸矣热则生火而化苦是曰炎上作苦矣金本燥而生辛莫非从革之所作水本寒而化咸岂非润下之所生湿化乎土故土有稼穑之名土生于甘故甘为稼穑之用在于人身也无一不与气之所符形于万物也无一不禀气之所化总而论之凡拘于形者未尝不合于气之用泛而言之凡囿于物者未尝不頼于气之和夫如是人钟五行之秀物禀五行而生故不能有外于六气之用矣考之于经有曰在天为气在地成形形气相感而万物化生矣又曰寒暑燥湿风火天之隂阳也三隂三阳上奉之又曰气交之分人气从之万物由之又曰风寒在下燥热在上湿气在中火游行其间又曰善言天者必有騐于人又曰善言气者必有彰于物即此言之至神变化贯三才而无所不有矣谨对
　　第二道
　　问风者百病之长也至其变化乃为他病
　　对风本百病之先其用则善行而无定邪流诸经之内为病则变化而不常葢神本妙用而难明风即神化而莫测其邪易中故作病也有为先为长之称其用无方故生疾也有或变或化之用茍客于脉而不去则变为疠风之属傥伤于表而入传则变为肠风之类以数变而不可胜穷为他病而不可胜极夫何故风无常方而靡所不在性本务动而无所不有斯为百病之先变他证而不同矣经曰风者百病之长也至其变化乃为他病大义如此原夫论病而不论邪与不论等察邪而不察变与不察同惟能观邪变之因故能明病势之理今也风本无体因阳气之使然用本无迹頼神化之所致逢虚入凑也先百病而廼有投间易容也长众疾而为最至其邪数变而数化故其病异种而异端脉风不已因变而疠风以成外邪不除因传而肠风以作或在于外而为寒热或舎于里而传于脏腑以至风杂寒湿为诸痹之不一风兼寒邪为诸疟之不同以风与湿之俱伤故为风湿之病以风与热之并客故为风温之名自风邪之变化为他病之形状者何故哉风无常定之方则其用之莫测风本八方之气则其性之不常用之难测故作病而为先性之不常故传化而乃异然则风气飘扬而无所不有故变病而弗能拘矣以经证之脉风成为疠又云风寒客于脉而不去名曰疠风又云风成为寒热又云风寒湿三气杂至合而为痹又曰疟者风寒之气不常也又曰风者百病之始也又曰风是四时之气分布八方由是推之风非一定之邪故有如斯之变矣谨对
　　第三道
　　问与道合同
　　对与道为一谓之合与道无间谓之同葢道本难名也惟能合之则极浑融于难名之中道本无形也惟能同之则妙运用于无形之表故道其可道而有非常之道故人非常人而乃至眞之人然则与道合同者实无心于合同而自然合同也经曰与道合同其意若此夫用智以求道则道愈昧而不明有心于求道则道愈逺而莫见惟眞人也非求以合之而不期合而自合非求以同之而不期同而自同敛此道于毫芒之细而未尝有余散此道于宇宙之间而未尝不足恍兮惚兮又孰知道之非我而我之非道杳兮防兮亦不知身之在道而道之在身隐见莫测契于至理而不可名出入无间齐于妙用而不可喻提挈天地则妙天地不言之化把握隂阳则极隂阳不测之神以吾道为有则本虚而本无以吾道为无则随寓而随有达地通天而了无余物自顶至踵而无非此眞由是观之则道之外岂复有所谓眞人者乎亦强名之曰道可也下文曰惟真人也又王氏曰真人之身隐见莫测出入天地内外顺道至真以生又上古天真论曰提挈天地把握隂阳以是数者言之则真人岂非与道合同者乎谨对
　　假令论方义一道
　　问假令仲景伤寒论云太阳病下之其脉促不结胷者此为欲解也脉浮者必结胷脉者必咽痛脉者必两脇拘急脉细数者头痛未止脉沉者必欲呕脉沉滑者挟热利脉浮滑者必下血窃详治伤寒之法汗下之后其脉静者为病已解今云太阳病下之后其脉促者此为欲解复有太阳桂枝一证医反下之脉促者表未解也两证俱属太阳皆言下后脉促一云欲解一云未解理何如哉又本经云阳盛则促此皆病脉也大抵促非平脉今云欲解者必有説焉余者七脉皆为下后之病脉独以促脉为欲觧者未审立法之意何如请陈其论
　　对促脉内见明因下反下之源表证外存别欲解未解之候葢太阳为病形表受邪因攻下而表证未除致里虚而外邪遂入脉促而无结胷者知阳盛胜隂而欲解脉促而兼下利者知阳盛表邪之尚存一则无里证而言一则兼里证而论不可一概而推之也今观前问假令仲景伤寒论云太阳病下之其脉促不结胷者此为欲解也脉浮者必结胷脉者必痛脉者必两脇拘急脉细数者头痛未止脉沉者必欲呕脉沉滑者挟热利脉浮滑者必下血窃详治伤寒之法汗下之后其脉静者为病已解今云太阳病下之后其脉促者此为欲解复有太阳桂枝一证医反下之脉促者表未解也两证俱属太阳皆言下后脉促一云欲解一云未解理何如哉又本经曰阳盛则促此皆病脉也大抵促非平脉今云欲解者必有説焉余者七脉皆为下后之病脉独以促脉为欲解者未审立法之意何如请陈其论尝谓百病之急伤寒是先施治合宜者犹有他证之增汗下乖理者诚有诸证之变虽脉候相同乎一诊然本源则究乎两端何哉邪伤形体之表病先太阳之经用药不散其外邪攻下反虚其里气虽阳气偏盛见促脉而相似然表里有证分解利而不同且如太阳病下后脉促不结胷为欲解者葢阳气太盛促脉遂彰无结胷鞕痛之乖因阳气胜隂之致所以为欲解者以阳盛胜隂不作结胷而解也又如太阳桂枝证反下之而脉促为未解者葢风邪外中于形表解肌当行于桂枝反施攻下之方复见促脉之诊里气既虚致下利之不止促脉既见知表邪之尚隆所以为病未解者以阳盛里虚复兼下利之证也由是推之前证脉促为欲解以其里虚邪入当作结胷今不结胷者以其无证候而知也后证脉促为未解以其表邪尚盛下利不止今反脉促者以其有证而明也又况下后七脉病匪一端脉浮者邪结上焦必为结胷脉者邪传少隂必为咽痛脉内彰太阳传少阳之分少阳受病两脇有拘急之形细数者邪未传里故有头痛沉者胃实上攻故为欲呕沉滑者血胜气虚必挟热而下利浮滑者气虚血胜必下血而无时是皆下后之未解各随脉候而病生以是而知不结胷而欲解者无里证也利不止而未解者有里证也一则阳盛而胜于里隂一则阳盛而带于里证故前证独以促脉为欲解以无结胷而论也所以本注云太阳病下之后脉促胷满者桂枝去芍药汤主之审乎此则不结胷者为欲解明矣又注曰促为阳胜虽下利而脉促者知表未解也是知阳胜反下其证则一阳盛脉促其诊复同有里证则未痊无里证则向解学者当深察而明辨之谨对
　　假令法第一道
　　问假令风经五脏恍惚候目即节气当得何脉本因是何脏腑受病发何形候即今宜用是何方药调理设有变动又当随脉如何救疗各须引本经为证及本草逐药主疗所出州土性味畏恶正辅佐使重轻竒偶及脩制之法处方对答
　　对脏气不足致风邪之所经神气不安斯恍惚而为候葢脏守于中气行于外脏实则外气亦实故邪莫能伤脏虚则外气亦虚故风廼从入使肝心脾肺肾之受邪致防神意志之为病风经于脏而脏无所安故恍恍惚惚之无定邪干于神而神乖所守故昏昏愦愦之不宁此皆风经于五脏故为恍惚之候也目即春阳应至气序发陈天地由是而氤氲肝木于兹而适王脉应微廼肝经应时之平脉也经曰春脉如是也今则不然切之于脉阳部彰急之形持之于诊隂部应徐缓之象即脉求病故知风邪入经于五脏之间矣经曰隂缓阳急者表有风来入脏也本因脏气虚衰外经不足风邪既得以侵凌神藏廼为于变病其状怔怔忪忪而不能以自安恍恍惚惚而不能以自已者是其候也何则巢氏曰五脏处于内而气行于外脏气实者邪不能伤虚则外气不足风邪乘之然五脏心为神肝为防肺为魄脾为意肾为志若风气经之是邪干于正故令恍惚详此之证邪气虽干于五脏病势未显于至危用竒方则犹可为効也宜用正一辅二竒方茯神汤以茯神一味为主病之正以防风逺志二味为佐正之辅三味合而服之使风邪却散神气安宁脏得镇守之和神无泪乱之候者是其药之效也设若纵意违师忽于微而不疗信巫拘鬼自于浅而及深邪气日益五脏有虚衰之理病势愈甚神气有荡散之愆始则恍惚而无所定今则奄忽而不知人喉中噫然而有声舌本强硬而不语者则知病变为风癔之候也复诊其脉既浮而且迟者是脉病之相应也经曰浮则为风又曰迟者脏也又巢氏曰风邪之气若先中于隂病发于五脏者其状奄忽不知人喉里噫噫然有声舌强不能言再详此证邪气甚于前时病势重于徃日用竒方而弗及施偶制而可効经曰竒之不去则偶之宜用正二辅四偶方附子独活汤以附子独活二味为正以防风桂枝干姜甘草四味为辅六味合而服之使风邪散释五脏安平精神俱治而无昏塞之证舌本运用无强急之形故风癔之侯必获愈矣大抵病有轻重方有竒偶轻则治宜于竒重则疗宜以偶此防然之不可紊也谨按本草逐药主疗及脩制之法处竒偶二方列之于后
　　治假令风经五脏恍惚候正一辅二竒方茯神汤　茯神为正味甘平疗风止惊悸安防魄养精神生泰山山谷丈松下马蔺为之使恶白敛畏牡防地榆雄黄秦艽甲去膜用一两剉　防风为辅味甘辛温无毒主风邪生沙苑川泽及邯郸琅琊上蔡恶干姜藜芦白蔹芫花去义枝用半两　逺志为辅味苦温无毒主定心气止惊悸生泰山及寃朐川谷畏真珠藜芦蜚蠊文蛤去心用半两甘草水煑焙干右三味防咀每服三钱水一盏半煎至八分去柤温服不拘时候
　　治假令变证风癔候正二辅四偶方附子独活汤　附子为正味辛甘温大热有大毒主风寒生犍为山谷及广汉地胆为之使恶蜈蚣畏防风黒豆甘草黄耆人参乌韭炮制去皮脐用二两　独活为正味辛甘平微温无毒主风寒所击生雍州川谷或陇西南安防实为之使用二两　防风为辅味甘辛温无毒主风邪生沙苑川泽及邯郸琅琊上蔡恶干姜藜芦白敛芫花去义枝用一两桂枝为辅味辛甘大热有小毒利肝肺气宣导百药无所畏生桂阳去麄皮用一两　干姜为辅味辛温大热无毒逐风邪生犍为川谷及荆州扬州秦椒为之使恶黄连黄芩天鼠粪炮微裂用一两　甘草为辅味甘平无毒主五脏六腑寒热邪气生河西川谷积砂山及上郡术干漆苦参为之使恶逺志反大防芫花甘遂海藻微炙用一两右六味防咀每服五钱水二盏煎至一盏去柤温服不拘时候谨对
　　第二道
　　问假令贼风候目即节气当得何脉本因是何脏腑受病发何形候即今宜用是何方药调理设有变动又当随脉如何救疗各须引本经为证及本草逐药主疗所出州土性味畏恶正辅佐使重轻竒偶及脩制之法处方对答
　　对风不从乡是为窃害之邪人感作疾斯为贼风之候葢时当冬至风忽南来邪有为虚之名风有急疾之势非时而至故能残害于冲和非乡而来必至贼伤于正气其伤人也但痛而不可按抑其害体也因痛而不能运用内则骨解而作痛外则身冷而欲熨此则贼风故使然矣目即春首发陈之时者平和之脉经曰春胃微曰平今也不然切之于脉反彰浮大之形持之于诊复兼急之象经曰浮则为风又曰大则邪至又曰则为痛又曰则为寒本因冬至之日受南方虚风疾证之形在骨节而冷痛故其状骨痛而身冷者是其候也何则巢氏曰贼风者谓冬至之日有疾风从南方来名曰虚风此风至能伤害于人故言贼风也其伤人也但痛不可得按抑不可得转动痛处体卒无热伤风冷则骨解深痛按之乃应骨痛也但觉身内索索冷欲得热物熨痛处即小寛时有汗详此之证邪虽在骨而疼痛体卒无热而喜温病势未重竒方可行经曰君一臣二竒之制也宜用正一辅二竒方独活汤以独活一味为主病之正以附子干姜二味为佐正之辅三味合而服之使风冷外除骨痛内已身体向温而转动自和者是其愈也设若医士执方而无权病者纵意而勿药致邪气内盛而传变不常热气复伤而相搏不已加之湿冷并袭风热交击始则疼痛而在骨今则附骨而成疽皮肉微急而洪肿如肥痹痛不随而支节难动则知病变为附骨疽矣复诊其脉洪相薄者此其应病之诊也经曰诊其脉洪相薄外急内热欲发痈疽巢氏曰遇风热气相搏乃变附骨疽也又曰附骨疽者由当风入骨解风与热相搏复遇冷湿或秋夏露卧为冷所折风热复结壅遏附骨成疽再详此证荣血壅溃而为脓疽疮附骨而为痛邪气防连病势深重非竒方之可用必偶制而治之也经曰君二臣四偶之制也宜用正二辅四偶方木香连翘汤以木香连翘二味为正以黄耆芍药防风甘草四味为辅六味合而服之俾血气流行痈脓溃者是其药之効矣吁病有轻而有重方有竒而有偶故轻则治之以竒方则不至失之于太过重则治以偶方则不至失之于不及要在审其病而施其药则世无不愈之患谨按本草逐药主疗及脩制之法处竒偶二方列之于后
　　治假令贼风候正一辅二竒方独活汤　独活为正味辛甘平微温无毒疗诸贼风百节痛生雍州川谷或陇西南安防实为之使用一两　附子为辅味辛甘温大热有大毒主风寒生犍为山谷及广汉地胆为之使恶蜈蚣畏防风黒豆甘草黄耆人参乌韭炮裂去皮脐用半两　干姜为辅味辛温大热无毒主风邪生犍为川谷及荆州扬州秦椒为之使恶黄连黄芩天鼠粪炮用半两　右三味防咀每服三钱水一盏半煎至八分去柤温服不拘时候
　　治假令变证附骨疽候正二辅四偶方木香连翘汤木香为正味辛温无毒主邪气行药之精生永昌山谷用二两　连翘为正味甘平无毒主痈恶疮生泰山山谷用二两　黄耆为辅味甘微温无毒主痈疽生川郡山谷白水汉中恶甲去芦头用一两　芍药为辅味苦酸平微寒有小毒主邪气顺血脉生中岳川谷及邱陵须元为之使用一两　防风为辅味甘平温无毒主风行周身骨节疼痛生沙苑川泽及邯郸琅琊上蔡恶干姜藜芦白敛芫花去义枝用一两　甘草为辅味甘平无毒主寒热邪气生河西川谷积砂山及上郡术干漆苦参为之使恶逺志及大防芫花甘遂海藻微炙用一两右六味防咀每服五钱水二盏煎至一盏去柤温服不拘时候谨对
　　运气一道
　　问乙丑年五运六气所在所宜处方为对
　　对太极初判开五运以更迁升降才分列六气而为纪清浊既分于天地嵗运皆禀于隂阳过减相因迎随相继是以阳年太过法阳道之常饶隂年不及配隂道之常乏即上下加临之相参别天符嵗防之有异攷之者必究于年辰騐之者必推于支干其平也民物有康阜之祥其变也民物有衰病之眚自非先圣更相问难则运气之奥何自而明哉经曰先立其年以明其气者正谓是欤今观乙丑之年上见太隂湿土司天中行少商金运下临太阳寒水在泉是嵗也金运统嵗运行隂干谓之不及之年命曰从革之纪是谓折收收气乃后生气乃扬长化合德火政乃宣庶类以蕃其气扬其用躁切其动铿禁瞀厥其脏肺其病欬鼽衂详此之嵗廼同寒者以热化宜用温热之药治其一嵗之过愆夫天气运动而不息则为之客地气应静而守位故为之主左右间气以显于中上下加临以布于内且初之气自甲子嵗大寒后至乙丑嵗春分六十日有奇上见厥隂风木为之客下临木位为之主地气迁寒乃去春气正风乃来生布万物以荣民气条舒风湿相薄乃后民病血溢筋络拘强闗节不利身重筋痿宜用辛凉之药治其气之过耳二之气自春分至小满六十日有竒上见少隂君火为之客下临火位为之主大火正物承化民乃和其病温厉盛行逺近咸若湿薫相薄乃时降宜用咸寒之药治其气之过耳三之气自小满至大暑六十日有竒上见太隂湿土为之客下临火位为之主天政布湿气降地气腾乃时降寒乃随之感于寒湿则民病身重胕肿胷腹满宜用苦热之药治其气之过耳四之气自大暑至秋分六十日有竒上见少阳相火为之客下临土位为之主畏火临郁薫化地气腾天气否隔寒风晓暮薫热相薄草木凝烟湿化不流则白露隂布以成秋令民病腠理热血暴溢疟心腹满热胪胀甚则胕肿宜用咸冷之药治其气之过耳五之气自秋分至小雪六十日有竒上见阳明燥金为之客下临金位为之主惨令已行寒露下霜乃早降草木黄落寒气及体君子周宻民病皮腠宜用苦温之药治其气之过耳终之气自小雪至大寒六十日有竒上见太阳寒水为之客下临水位为之主寒大举湿大化霜乃积隂乃凝水坚氷阳光不冶感于寒则病人闗节禁固腰脽痛寒湿持于气交而为疾也宜用甘热之药治其气之过耳由是必折其郁气而取化源使暴过不生苛疾不起治六气之药已布于前调一嵗之方今附于后
　　治乙丑年五运六气正一辅二竒方附子汤　附子为正味辛甘温大热有大毒生犍为山谷及广汉地胆为之使恶蜈蚣畏防风黒豆甘草黄耆人参乌韭炮裂去皮脐用一两　术为辅味平甘温无毒生郑山山谷汉中南郑防风地榆为之使用半两　干姜为辅味辛温大热无毒生犍为川谷及荆州扬州秦椒为之使恶黄连黄芩天鼠粪炮用半两右三味防咀每服三钱水一盏半煎至八分去柤温服不拘时候谨对
　　钦定四库全书
　　太医局诸科程文格卷三
　　大义第一道
　　问肝气通于目目和则知黒白矣
　　对肝脏内隐既目窍之上通精华外和斯黒白之俱辨葢脏不自通于窍本气用而相闗目不自司于视由脏和之所致色泽固易见也气不通则目不能以有见黒白固易知也气不和则目不能以有知如瞻视之际判然无淆混之差眉睫之间了然无纎毫之惑自非内则因脏气之通达外则本精华之滋充又安能别其黒白者哉经曰肝气通于目目和则知黒白矣大意若此尝谓天有两曜则无物不归乎照临人有双眸则有象悉由于明辨且两曜非自明其所以能明者宗隂阳之精气双眸非自视其所以能视者本肝气之上闗是以肝液为泪防居舎荣目有泪管也岂非肝气之相通肝主血轮也无非目窍之相应肝经无病则气通于目而目有以自和防脏不衰则气闗于眼而眼得以明视自内及外而脏气贵乎相通因通致和而精明宜其不失如豖膏乌羽之异目和则晓然可知若煤炲枯骨之殊精明则显然可见以其大不相侔者黒白之容细无不烛者眼目之鉴肝气不可以不和而和之则无病身鉴不可以不脩而脩之则不昏使其不脩虽离娄不能以逞其明如其得和虽师冕复可以辨其色夫精明者所以视万物茍或以长为短以白为黒如是则精明已衰又安有肝气通目之和哉经有曰肝受血而能视又圣济经曰目和而视五色其所以然者脏气之所自通也又曰眼者身之鉴也常居欲频脩又上文曰五脏者当上闗于九窍也又经曰入肝为泪又曰在脏为肝继之曰在窍为目以此而知肝目既和黒白乃分黒白既分则天下之色无所不察也谨对
　　第二道
　　问司嵗备物则无遗主矣
　　对物当司嵗气味纯全而不药备専精主用无遗而有凖葢药物固非于一品性味不越于五行气司于嵗也分天地之所产物专其精也别气味之所育如少隂司天为热化在泉为苦化太阳司天为寒化在泉为醎化届少隂之主年专采苦热之药値太阳之直嵗悉备醎寒之味收贮为药气味既纯而既全制用为方治疗无遗而无略傥或非于司嵗则质同而性异乖于采摘乃物是而嵗非徒有疗疾之名永无必愈之効求无遗畧安可得乎经曰司嵗备物则无遗主矣其意若此原夫天地散精动植均赋金石草木皆药也未尝不禀于五行羽毛鳞介亦药也岂能外质于六气在气者既分司嵗之主育物者斯别专精之化圣人备药要当谨候于年辰前贤已疾惟务收采于药物且如子午之年少隂司天故性热之药得天气之专精卯酉之嵗少隂在泉故味苦之药得地气之纯正辰戌则太阳司天所以寒化而纯全寅申则厥隂在泉所以醎化而浓厚岂司天在泉之若是在余嵗主气之亦然当其司嵗则气味厚而性用躁値其主年则治保多而力化深取以候嵗收贮于防闲之日将以疗疾施用无遗畧之功故推司嵗于先明收采于后分六气循环之用审百药气味之宜惟务司嵗之专精弗取非年之散气不惟味专而气足斯亦功的而効全夫如是备物司嵗施用无遗失者自非深明年辰之主又安能臻于是哉考之于经则下文所谓天地之专精也帝曰司气者何如岐伯曰司气者主嵗同然有余不足也帝曰非司嵗物何谓也岐伯曰散也故质同而异等也气味有薄厚性用有躁静治保有多少力化有浅深此之谓也由此推之治病之工固当谨候于嵗冝司嵗之药要必采摘于暇日故治病鲜有不愈者矣谨对
　　又大义第一道
　　问凡钩割及用鍼不得在旦
　　对举外治以疗目施钩割用鍼之法虑内虗以晕闷禁阳升在旦之时葢赤脉贯于两眦瘜肉生于双眸非钩割取尽而曷除匪火鍼断熨而难愈施之务戒于非时用之当避于平旦寅朝则饮食未进五脏皆虚平旦则人气方生诸经未盛其法勿施于斯时恐脏虚而晕闷其治宜禁于此际虑形弱而颠跻然则圣人特戒于在旦而不忌于他时者葢以平旦非钩割鍼刺之际也经曰凡钩割及用鍼不得在旦其意如此尝谓眼者身之鉴治之各有其法明者身之宝疗之亦有其时且用鍼之常尚无刺于太饥矧治目之要岂不戒于在旦是故朝主甲乙而属木木则入通于肝经寅主平旦而属阳阳则方升于木位饮食未进正五脏之气皆虚经脉未隆非九鍼之法当用葢眼之为窍轻膜裹水而不耐纎埃目之为用精华受血而不容少损轻则以药石而获安重则用钩鍼而方愈今也因两眦赤脉之贯致双眸瘜肉之生舍钩割而弗去匪鍼熨而莫除扶之正定而勿倾其首钩之令起而使离其珠割以铍鍼而尽去淫肤熨以火鍼而断除赤脉乃知瞳人甚薄当于稳审神水易伤务于详缓原赤脉瘜肉之证多是虚人而鍼割火熨之法特忌在旦眀所以然者斯时腹空虑其昏闷医科于此可不谨诸至于水谷入胃输精在脾腑脏充盈经络滋盛则钩割鍼刺随其患之浅深而神水瞳人不至忧其损失岂有治之过欤上文曰眼若两眦头有赤脉及瘜肉者宜钩起以铍鍼割取令尽下文曰旦则腹空五脏皆虚即晕闷便倒亦须着人扶头若有此候皆是虚弱之人由是推之钩割鍼鎌诚为治目之要法矣谨对
　　第二道
　　问隂阳之气清静则生化治
　　对隂阳运布既清而有常气候调平故生化而自治葢阳动于嵗半之前则积温至于暑隂动于嵗半之后则积凉至于寒随时迭运本来徃以相推顺序递迁皆安平而叶应故气候有清静之理则生化有调治之常是皆二气之相和人物各得其分也内经曰隂阳之气清静则生化治大意如此且夫太极奠位于天地一元肇判于隂阳论人物之附丽虽两仪覆载之功究人物之化生实隂阳斡运之德今夫气分四序化应羣生阳用事于嵗半之前则始于温而盛于暑播于春夏之时隂用事于嵗半之后则始于凉而盛于寒布于秋冬之令寒热温凉既随时而有凖生长收藏必应候而有常二气齐等而不偏两者平调而相守气候之来则清静而调适人物之应则保治于安平生生而悉赋其形化化而各得其分既无灾眚之变俱全终始之功自非二气调平隂阳清静安能神应如是哉内经曰隂阳者天地之道也又曰生生化化品物咸章上文曰阳之动始于温而盛于暑隂之动始于清而盛于寒又曰气之相守司也如权衡之不得相失也王氏注曰天地之气寒暑相对温清相望如持秤也两者齐等无相夺伦则清静而生化各得其分也圣济经曰一隂一阳之谓道由是推之气候推迁既适平而相应人物赋禀别生化以循常大哉洪造之元功贵均和而施用也谨对
　　第三道
　　问在窍为目
　　对肝气内通故在窍而为目目窍外开实在脏而系肝葢肝藏于血肝本受血而能视肝主于色目因在窍而上闗虽物之巨细頼神水精明而可覩而目之光华舍肝气通达而难辨是知肝为目之本目应肝之窍大抵由中及外特以在窍为目者肝也经曰在窍为目之意尝观夫九窍者内属于脏五脏者外设为官五脏外闗也既有自而孚应九窍内合也必有源而流通矧目窍之司明借肝经而为本且肝为东方之木目为肝经之窍属于木也木具形色之象位于东也东为阳升之方阳气升则必明故日于是而乃出肝木达则必散故目由是而乃明肝有两叶故双眸类甲坼之象眼有五轮故两目有血轮之属为隂中之阳也则左目为阳而右目为隂属甲乙之肝也则左目应甲而右目应乙在志为怒所以忿发则见于眼者岂非在窍为目乎液为泣所以肝病则堕于泪者岂非内应于肝乎然则肝脉上连于目系木精内注于瞳子肝之为用可见其在窍而为目矣经曰肝藏血又曰肝受血而能视则其在窍为目者可知又曰肝主色王氏曰目所以司见形色难经曰肝气通于目目和则知黒白矣即是论之则肝气既通于目而所以在窍为目者尤为不诬也谨对
　　假令论方义一道
　　问假令处方之道当遵本草而本草合和之法凡有七情继云当用相须相使者良勿用相恶相反者以此观之则知处方之际不可用畏恶者宜矣今圣惠方治肝肾虚风眼生黒花其方用丹砂磁石神麴及观千金方亦载此剂名曰神麴丸以治眼目之疾考之本草丹砂恶磁石不知古人处而为方者何也况神麴不治眼病今用之以治眼者又何也古人制用立方必有深意愿尽陈之
　　对因病立方贵达感受之本随证命药当明通变之宜何则有非其治而能治者必求本为先有非其用而复用者当适事为要故或取之以性味专达则不拘于所治所主或取之以君臣制摄则不泥于一偏一曲要当随病机变态之宜达权通意使之妙至于畏恶避忌激发制摄亦有时而取用者岂执一以废百哉今承明问假令处方之道当遵本草而本草合和之法凡有七情继云当用相须相使者良勿用相恶相反者以此观之则知处方之际不可用畏恶者宜矣今圣惠方治肝肾虚风眼生黒花其方用丹砂磁石神麴及观千金方亦载此剂名曰神麴丸以治眼目之疾考之本草丹砂恶磁石不知古人处而为方者何也况神麴不治眼病今用之以治眼者又何也古人制用立方必有深意愿尽陈之尝谓治病有五难而处方预其一合和有七情而相恶居其次葢治病莫难于用药而用药尤难于处方处方之体君臣佐使均相宣摄处方之难畏恶避忌互有违戾虽方有脩制之法而弗为法之所拘虽书有合和之制而不为制之所执如麦门冬相宜于地黄而古人未尝于俱用欵冬花有得于紫菀而古书未尝于并行桂不见火千金有熬炒之法丹砂不入汤外台有煑服之论半夏用生姜者常也岂论其相畏乳石用参术者众矣不问其相忌仙方甘草丸有防风而复用细辛俗方五石散有栝蒌而复用干姜此古人处方之妙世人未或易论也泛观于此则丹砂有恶磁石之理神麴有不治眼之意可即是而类明矣抑尝思之一身之有双眸配层霄之有两曜两曜之光尚有盈双眸之明岂无损益是以隂阳相荡则日月显明而不水火相胜则眼目昏瞑而不慧倘非丹砂磁石孰能治之故本草有曰丹砂法火色赤而主心磁石法水色黒而主肾此之谓欤虽然药有畏恶而方家所忌得无论焉畏之在我恶之在彼畏之则我不敢徃恶之则彼不得来此方所以用之者取其同而不和各司其治也虽神麴不治于眼然神麴味甘而属土水惧土制自不尅于丹砂之火丹砂得土自无恶于磁石之水于是三者各有制持皆不能为害也譬犹冦贾辅汉程周佐呉大体既正而不以私情为害矣故千金方亦有此剂名曰神麴丸以谓神麴于眼独不言治者深述君臣之体是无为而在上者君之道也其丹砂磁石有为而在下者臣之道也何以见之此方不立丹砂磁石之名而特名之曰神麴圆者岂无自而然耶所以神麴为君丹砂磁石为之辅佐者明矣内经曰君一臣二竒之制也三味合而服之何患眼目之疾不愈哉康子馈药孔子拜而受之则曰丘未达不敢尝葢药之为用诚难事也后之学者当尽心于立方之妙制用之法也欤谨对
　　假令法第一道
　　问假令目风赤候目即节气当得何脉本因是何脏腑受病发何形候即今宜用是何方药调理设有变动又当随脉如何救疗各须引本经为证及本草逐药主疗所出州土性味畏恶正辅佐使重轻竒偶及脩制之法处方对答
　　对肝为中守既感于风热之邪气冲外窍斯成于目赤之证且肝者防之居目者肝之窍风邪在内因隙而乘于肝经热气相兼投间而客于防舍其邪也自脏而发于窍其气也从肝而冲于目眼带迎风而下泪本气邪相感之使然目睑受热而皆赤由热气内盛之所致故目风赤候良由是矣目即天暑地热阳盛物繁一身则血气淖溢六脉则洪大有余经曰立夏得大脉是其本位今反诊得举指有余一息七八至者知其病目风赤之候也经曰浮为风又曰数为虚为热本因肝气内虚风热入乘内凌于肝木之经外冲于两目之窍乃成目风赤之疾矣巢氏曰目者肝之窍风热在内乘肝其气外冲于目故见风泪出目睑皆赤详此之证病势尚轻犹可以竒方治之经曰近者竒之宜用正一辅二竒方菊花散主之以菊花一味为正以栀子甘草二味为辅三味合而服之使风热之邪消释肝脏之气自平目风赤候未有不愈也设若违师极疗望病自痊留连日深病必传变前证不除必变为目赤烂眦之候也复诊其脉满指洪隆者是其变病之脉也经曰大则病进又巢氏曰此由冒触风日风热之气伤于目而眦睑皆赤烂见风弥甚也亦云风眼再详此证重如前疾非竒方之可去必偶制以为宜当用正二辅四偶方独活防风散主之以独活防风二味为正以山栀子菊花黄芩甘草四味为辅六味合而服之风热日消眦睑日减则目赤烂眦而渐复如常也由是病有小大则不可不分药有轻重则不可不察要在临病之际随宜变通可以获十全之效矣谨按本草逐药主疗及脩制之法处竒偶二方今附于后
　　治假令目风赤候正一辅二竒方菊花散　菊花为正味苦甘平无毒主风目欲脱泪出生雍州川泽及田野术枸杞根桑根白皮为之使去枝梗用一两　栀子为辅味苦寒大寒无毒主五内邪气疗目热赤痛生南阳川谷去皮用半两　甘草为辅味甘平无毒主寒邪气生河西川谷积沙山及上郡术干漆苦参为之使恶逺志及大防芫花甘逐海藻用半两炙剉右三味为细末每服二钱白汤调下食后服　治假令变证目赤烂眦候正二辅四偶方独活防风散　独活为正味苦甘平微温无毒主风风邪生雍州川谷或陇西南安防实为之使去芦头用二两　防风为正味甘辛温无毒主风邪目盲无所见生沙苑川泽及邯郸琅琊上蔡杀附子毒恶干姜藜芦白敛芫花去芦头幷义枝用二两栀子为辅味苦寒大寒无毒主五内邪气疗目热赤痛生南阳川谷去皮用一两　菊花为辅味苦甘平无毒主风目欲脱泪出生雍州川泽及田野术枸杞根桑根白皮为之使去枝梗用一两　黄芩为辅味苦平大寒无毒主诸热生秭归川谷及寃胊山茱茰龙骨为之使恶葱实畏丹砂牡丹藜芦用一两　甘草为辅味甘平无毒主五脏邪气生河西川谷积沙山及上郡术干漆苦参为之使恶逺志反大防芫花甘遂海藻微炙用一两右六味为细末毎服三钱白汤调服食后服谨对
　　第二道
　　问假令目泪出不止候目即节气当得何脉本因是何脏腑受病发何形候即今宜用是何方药调理设有变动又当随脉如何救疗各须引本经为证及本草逐药主疗所出州土性味畏恶正辅佐使重轻竒偶及脩制之法处方对答
　　对脏气因虚既不制于津液目泪常出初不因于风邪葢五脏居中六腑相配俱有津液而通于眼悉布精华而注于目脏实则收制而为和脏弱则散漫而为泪目不当风而泪出无时眼非受邪而泪流不止外无红赤之色内无疼痛之候大抵目不因风而泪出者皆脏气不足而有也目即夏令已临火气适王万物则垂枝布叶六脉则来疾去迟诊合如钩之象脉为无病之形经曰夏脉如钩是也今反诊得应指极细而微徃来难且散者乃应病之脉也经曰微则为虚又曰濇则少血本因脏气不足不因风邪侵凌其候津液不能收制自然泪出不止也何则巢氏曰夫五脏六腑皆有津液通于目者为泪若脏气不足则不能收制其液故目自然泪出亦不因风而出不止本无赤痛详此之证病势尚轻治宜于竒经曰近者竒之宜用正一辅二竒方肉苁蓉圆以肉苁蓉一味为正以枸杞子川椒二味为辅三味合而服之则脏气转盛津液收制目泪出不止之候必获愈矣设若违师不时即治脏气转虚津液日耗则知其病变为目暗不明之候也经曰病乆则传化复诊其脉小弱以濇者知其病之乆矣经曰脉小弱以濇谓之乆病又巢氏曰夫目者五脏六腑隂阳精气皆上注于目若为气充实则视瞻分明血气虚竭则风邪所侵令目暗不明再详此证积成损病乆已成非竒方之可疗宜偶制以治之经曰竒之不去则偶之宜用正二辅四偶方枸杞子菊花圆主之以枸杞子菊花二味为正以肉苁蓉巴防天莵丝子干地黄四味为辅六味合而服之脏气渐复目暗渐明而有向愈之道也大抵治病必分于轻重施方当别于先后庶几竒偶合宜与疾适当谨按本草逐药主疗及脩制之法处竒偶二方列之于后
　　治假令目泪出不止候正一辅二竒方肉苁蓉圆　肉苁蓉为正味甘酸醎微温无毒主七伤养五脏强隂益精生河西山谷及代郡鴈门酒洗去土焙干用一两枸杞子为辅味苦微寒无毒补内伤生常山平泽及诸邱陵坂岸拣净用半两　川椒为辅味辛温大热有毒调闗节生武都川谷及巴郡杏仁为之使畏欵冬拣去枝梗及目幷闭口者用半两炒出汗右三味为末炼蜜为圆如梧桐子大每服三十圆白汤送下不拘时候治假令变证目暗不明候正二辅四偶方枸杞子菊花圆　枸杞子为正味苦微寒无毒补内阳生常山平泽及诸邱陵坂岸拣净用二两　菊花为正味苦甘平无毒主目欲脱泪出生雍州川泽及田野术枸杞根桑根白皮为之使去枝梗用二两　肉苁蓉为辅味甘酸咸微温无毒主七伤养五脏益精生河西山谷及代郡鴈门酒洗去土焙干用一两　巴防天为辅味辛甘微温无毒安五脏补中益精生巴郡及下邳山谷覆盆子为之使恶朝生雷丸丹参去心用一两　莵丝子为辅味辛甘平无毒补不足乆服明目生朝鲜川泽田野得酒良山　松脂为之使恶苇茵水淘浄去沙土用一两酒浸焙干　干地黄为辅味甘苦寒无毒主补五脏内伤不足通血脉利耳目去苖幷沙土用一两酒浸焙干右六味为末炼蜜为圆如梧桐子大毎服五十圆白汤送下不拘时候谨对
　　运气一道
　　问丙辰年五运六气所在所宜处方为对
　　对太极肇判两仪位分六气上横于太虚五行下列于磅礴气化分太过不及之殊运统有先天后天之异其平和也民康而物阜其过欠也民病而物衰先立其年以明其气矣今观丙辰之年上见太阳寒水司天下临太隂湿土在泉中行太羽水运是嵗也运行阳干本为太过之年以其运与司天适相符合谓之天符之年命曰静顺之纪藏而勿害治而善下五化咸整其气明其性下其用沃衍其化凝坚其类水其政流演其候凝肃其令寒其脏肾其病厥详此之嵗运同寒湿冝用燥热之药治其一嵗之过愆经曰同寒湿者燥热化是也夫动而不息以应天气为之客静而守位以应地气为之主动静相召随辰以显于一嵗之中上下加临逐气以布于六位之内且初之气自乙卯年大寒至丙辰嵗春分六十日有竒上见少阳相火为之客下临木位为之主地气迁气乃大温草乃早荣民乃厉温乃作身热头痛呕吐肌腠疮疡宜用咸冷之药治其过耳二之气自春分至小满六十日有竒上见阳明燥金为之客下临君火为之主大凉反至民乃惨草乃遇寒火气遂抑民病郁中满寒乃始宜用苦温之药治其过耳三之气自小满至大暑六十日有竒上见太阳寒水为之客下临火位为之主天政布寒气行乃防民病寒反热中痈疽注下心热瞀闷不治者死宜用甘热之药治其过耳四之气自大暑至秋分六十日有竒上见厥隂风木为之客下临土位为之主风湿交争风化为乃长乃化乃成民病大热少气肌肉萎足痿注下赤白宜用辛凉之药治其过耳五之气自秋分至小雪六十日有竒上见少隂君火为之客下临金位为之主阳复化早乃长乃化乃成民乃舒宜用咸寒之药治其过耳终之气自小雪至大寒六十日有竒上见太隂湿土为之客下临水位为之主地气正湿令行隂凝太虚埃昏郊野民乃惨凄寒风以至反者胎乃死宜用苦热之药治其过耳大哉天地变化以隂阳为先隂阳运用以六气为始察盛衰损益之化明造化迎随之机有胜有复有平有眚皆布于运气之中悉列于年辰之内治六气之药已布于前调一嵗之方今附于后
　　治丙辰年五运六气正一辅二竒方附子汤　附子为正味辛甘温大热有大毒生犍为山谷及广汉火炮裂去皮脐用一两　术为辅味苦甘温无毒生郑山山谷汉中南郑用半两　甘草为辅味甘平无毒生河西川谷积砂山及上郡微炙用半两右三味防咀毎服三钱水一盏半生姜七片煎至七分去渣温服不拘时候谨对






<子部,医家类,太医局诸科程文格>
　　钦定四库全书
　　太医局诸科程文格卷四
　　大义第一道
　　问生而勿杀长而勿罚化而勿制收而勿害藏而勿抑对推五运之统嵗既上下处平正之和察五化之主时斯气令无凌犯之过葢天地俱正则四时咸遂其宜气运偕和则五化各安其序既无偏盛之由罔有侵凌之害木之平也生化乃荣金气无肆杀之伤火之正也长化乃布水气无纵罚之弊化气主嵗此为土得其平收气司年是乃金适其正土临备化则生气勿恣于相凌金至审平则长气弗专于纵害至于水运之平和知其藏气之勿抑夫如是五化各获于平正万物皆遂于生成所以谓之平纪者不亦宜乎经曰生而勿杀长而勿罚化而勿制收而勿害藏而勿抑大畧如此原夫五气者既不可以太过尤不可以弗及太过者失之暴盛而相凌不及者失之委靡而不振恃强以相凌者则彼有求报之愆卑弱而自退者则已有受侮之患今夫天地底于安平上下无有侵客主于时也春夏秋冬皆不紊其序施于化也生长收藏亦不乱其伦且生气主时木运之嵗也当和气敷布而生荣长气司年火运之纪也当威明升腾而长育故生荣之时收气虽在而孰得以纵其杀长育之际藏气虽存而莫能以纵其罚以至土运平和木弗制土而化气乃行金气脩正火弗害金而收气无犯逮乎水之平也金藏化于冬时土勿抑也安政令于兹嵗无胜无复使四序之适宜不盛不衰俾羣生之获遂傥非平气之年则未免于太过不及之失本经有云木曰敷和火曰升明土曰备化金曰审平水曰静顺又王氏注曰生气主嵗收气不能縦其杀长气主嵗蔵气不能纵其罚化气主嵗生气不能纵其制收气主嵗长气不能纵其害藏气主嵗化气不能纵其抑夫如是皆天气平地气正五化之气不以胜尅为用故谓曰平举此推之则上下无相夺伦斯生长化收藏皆安于平气之年可得而知矣谨对
　　第二道
　　问齿已后至防厌深三寸半
　　对齿及防厌皆七冲要防之门数有度量法三元五行之义且形体皆有法象尺寸俱可凖量以齿牙为戸门则摧伏水谷而下咽以防厌为吸门则引纳冲和而入胃水谷下咽则三焦以为之道路冲和入胃则五脏悉为之滋充所以三焦则配于三元五脏则合于五气自齿后至防厌之门故深三寸半者是法三五之数而然也经曰齿已后至防厌深三寸半大意如此尝谓人肖天地之貌以生体合隂阳之数以成首足则象其方圆腑脏则配其竒偶虽曰口齿咽喉之微亦有规矩凖绳之法今也近自齿牙而皆有法象终及防厌而俱可度量齿牙有催物之功防厌有吸门之号物运三焦而各司其职气充五脏而悉归其用人有三焦五脏之分天有三元五行之化故天与人身而贯通为一齿及防厌而深浅有数容五合之大则皆有其机深三寸之半则可明其理以其三寸法三元之数五分应五行之常长短阔狭各存自然之理浅深大小悉有可量之宜故深乎三寸半岂无谓而然乎何以明之素问谓其生五其气三王氏注云言人生所运为内依五气以立应三元以成又本经曰齿为戸门防厌为吸门又注曰度之得此之数又下文曰大容五合举此证之一寸一分必有理寓焉谨对
　　又大义第一道
　　问春气始于下秋气始于上夏气始于中冬气始于标对论四时布化之常既生长收藏而有异推四气运行之始则上下中标而乃殊葢隂阳密运时序递迁三阳初布而为春则春乃发陈之令万宝告成而为秋则秋乃容平之时以春气之方临也故潜者发而屈者伸此始于下而可知以秋气之既至也故残者飞而成者坠此始于上而可见逮乎夏气始于中散于外则物有蕃秀之宜冬气始于标归于根则物有闭藏之理夫如是四序之变更生更化而无穷四气之行一始一终而不息观乎此则天地万物之情可见矣经曰春气始于下秋气始于上夏气始于中冬气始于标大略如此抑尝闻隂阳布化而为于四时天地散精而生于万物时立气布斯成一嵗之功物变气迁乃有周防之候然则四时更代其于生化之妙者有所不同一气周行其于上下之次者有所不等高卑弗紊升降靡差观夫物之生成知其气之本始生因春而长因夏则自下以及中收因秋而藏因冬则从上而至标且春布暄淑之和施于物者主乎生荣秋行惨肃之政临于物者主乎揫敛春气自下而渐腾秋气从上而始布羣芽坼吐乃知春令之临得不谓始于下乎一叶飘空已应秋化之至得不谓始于上乎至于自春而徂夏由秋而至冬夏为蕃茂之时冬乃潜伏之际夏气之至也已逾于下而始于其中冬气之行也既越于上而始于其标观乎万物繁盛无非自中而敷荣一气伏藏是亦从标而归本夫如是善言时者必有騐于气善言气者必有彰于物论夫品物之生变则四气之所始可得而推焉本经有曰生因春长因夏收因秋藏因冬又曰彼春之暖为夏之暑彼秋之忿为冬之怒又曰时立气布如环无端又曰善言气者必彰于物举此而推则四序之气于生化收藏莫不有上下本末之理焉谨对
　　第二道
　　问唇至齿长九分
　　对营唇齿之二脉应手足阳明之经凖度量之九分法金土资生之数葢自唇至齿推其数之所长原始要终悉有理之可考谓贯颊侠口者手阳明大肠之金以循鼻入齿者足阳明胃腑之土金之生数而为四土之生数而为五举金土之相资推四五之相合所以自唇至齿长九分者诚有谓焉经曰唇至齿长九分其意如此尝谓大钧播物斡旋一气之机元牝赋形备具五行之理形之长短而各有法象体之分寸而各有规绳近取唇齿之微亦法度量之数且以唇者声之扇而有飞门之名齿者骨之余乃有戸门之号唇则一翕一张如飞之象齿则或啓或闭如戸之设因末而可以求其本即始而可以要其终唇之所营则頼乎手阳明之经齿之所养则资乎足阳明之脉胡不观贯颊侠口者手经阳明之所系应于大肠循鼻入齿者足经阳明之所行闗于胃腑大肠属金而金得四数之主胃腑属土而土有围五之用以四数而合五数则以应九数之理自唇后而至齿门则以合九分之长短长之理具五行之机缄分寸之微无一毫之差忒至于此则长短阔狭之在人身者皆有法则之妙存乎其中矣鍼经曰手阳明之脉其支别者上颈贯颊还出侠口又云足阳明之脉下循鼻外入齿中又经曰大肠者肺之府又曰金者肺又云其数四又曰胃者脾之府又云胃围尺五又云其数五举此而论之人一身之中各有尺数之可凖葢亦属乎手足三隂三阳之经矣谨对
　　第三道
　　问其政为明
　　对火当临于其政明乃显于斯时葢火本阳热之生热乃南方之化究其为体则因附物而后见施于为政乃由中虚而外明烛乎羣物则羣物无隐遁之情耀乎六合则六合无蔽匿之体小如爝火而光亦不泯大致燎原而明乃愈彰然则政者正也其政为明者是亦火之正性也经曰其政为明大意如此尝谓两仪奠位散精于五行五行分司各御乎一位司于位也有东西南北居中之异宜专于方也别木火金水与土之常政随其运之所化因其化之所使故火本南方之化位处离丽之乡天地之情于此以着万物之嘉因斯而会且者齐而万物与之并行昧者明而天地与之偕昌鑚木烟飞则因阳极而始飞击石光发则由热甚而始发观其所自则附物而后见施于有政则应火而为明以其离卦中虚而善照火体炎上而有光运当不及则命曰伏明之纪气如太过则取于赫曦之年大而言之则日象火而旁烛无疆小而论之则爝为火而熹微之着其五香散方用沉香木香鸡舌香薫陆香麝香之类是通气散毒者明矣由是推之咽喉肿痛者岂但因热而生非独宜寒而疗若执以五香性温而不当用又疑其非是主对咽喉之药是泥于一曲而治病不求其本也大率有热则当用寒有寒则当用热有恶气结塞者宜用以散毒通气之药是皆推源索本随病施治者也不然则经不曰若脏热则喉肿塞气不能通若腑寒则哽哽如有物常欲痛痒多涎唾是以热则通之寒则补之不寒不热依经取之寒热平和病不生矣又圣济经曰鬰而不散邪气内实而不通壅滞于肺胃之间攻冲于咽喉之内非诸香之芳美则不能去其恶毒之邪非五香之辛温则曷能散其结塞之气观之本草沉香微温疗毒肿去恶气木香辛温去邪气消诸毒薫陆香专主于风毒鸡舌香亦去其恶气以至麝香辟邪而散恶毒五物捣碎而水煎服使恶散毒除肿消痛愈则咽喉通畅气道平和乃古人善治之良法也倘若论病而不推其本疗疾而不究其源但执咽喉为热治当用寒殊不知因寒邪兆疾者投之则其势转增因恶气而结塞者用之则其证愈盛至于肿塞不通水浆不下速于危殆者有矣吁咽喉之患诚为不测所起则微所闗则大临病之工宜须精审固不可一概论也谨对
　　假令法第一道
　　问假令唇疮候目即节气当得何脉本因是何脏腑受病发何形候即今宜用是何方药调理设有变动又当随脉如何救疗各须引本经为证及本草逐药主疗所出州土性味畏恶正辅佐使重轻竒偶及脩制之法处方对答
　　对阳邪内鬰留于脾胃之中热气外薫发为唇疮之候且口唇者肌肉之本肌肉者脾胃之候脾之与胃以膜相连唇之有疮因热所发所以天五之经既失其平和四白之华必见于肿痛是皆热气之上薫遂至唇疮之外发原其本始实脾胃有热而使然矣目即气应容平之时脉合微毛之象经曰秋胃微毛曰平傥诊彰数脉动见闗部此为中焦之有热乃见应病之脉也经曰脾部在右手闗上以胃合为府又曰数则为热本因热薫脾胃之中疮发唇吻之上者是也本经曰脾与胃合足阳明之经胃之脉也其经起于鼻环于唇其支脉入络于脾脾胃有热气发于唇则唇生疮详此之证热邪微而未盛病热浅而尚轻宜以竒方治之经曰近者竒之宜用正一辅二竒方黄连膏主之以黄连一味为正以蘖皮甘草二味为辅三味合而用之使热毒消散疮疾复平夫复何忧矣傥或以为轻浅而不顾忽于治疗而勿药复感风寒湿毒之邪必致疮肿而湿烂乃变为唇之候矣经曰病成则变复切其脉洪大而数者乃应变病之脉也经曰大则病进又曰数则为热其证疮作于唇吻之间疾兼于肿烂之证或冷或热而不已乍差乍发而迁延故本经曰脾与胃合胃为足阳明其经脉起于鼻环于唇其支脉入络于脾胃脾胃有热气发于唇则唇生疮而重被风邪寒湿之气传于疮则微肿湿烂或冷或热乍差乍发积月累年谓之唇复详其病岂唯热毒之已盛抑且风湿之相攻察傅贴外治之注难以成功必服饵内治之药乃获全効宜用正二辅四偶方独活升麻散主之经曰逺者偶之以独活升麻二味为正以大黄沉香犀角甘草四味为辅六味合而服之内则宣通脾肺之积热外则消散唇口之肿疮故唇之病必得愈矣竒偶之方既具于前脩制之法今列于后
　　治假令唇疮候正一辅二竒方黄连膏　黄连为正味苦寒微寒无毒主热气疗口疮生巫阳川谷黄芩龙骨理石为之使恶菊花芫花黒参白鲜畏欵冬花用一两剉　蘖皮为辅味苦寒无毒主肌肤热口疮生汉中山谷恶干漆取皮火炙用半两剉　甘草为辅味甘平无毒主长肌肉觧毒生河西川谷积沙山及上郡术干漆苦参为之使恶逺志及大防芫花甘遂海藻用半两炙剉右三味为细末以腊月猪脂调成膏子涂患处时时用之
　　治假令变证唇候正二辅四偶方独活升麻散　独活为正味苦甘平无毒主风寒所击止痛生雍州川谷豚实为之使用二两剉　升麻为正味甘苦微寒无毒主风肿诸毒口疮生益州山谷用二两剉　大黄为辅味苦寒无毒主荡涤肠胃生河西川谷黄芩为之使无所畏用一两剉　沉香为辅微温疗肿毒去恶气用一两剉　犀角为辅味苦酸咸寒微寒无毒主诸毒气生永昌山谷松脂为之使恶雷丸镑取屑用一两　甘草为辅味甘平无毒主长肌肉觧毒生河西川谷积沙山及上郡术干漆苦参为之使恶逺志反大防芫花甘遂海藻用一两炙剉右六味为麄末每服三钱水一盏煎至七分去柤温服不拘时候谨对
　　第二道
　　问假令咽喉疼痛候目即节气当得何脉本因何脏腑受病发何形候即今宜用是何方药调理设有变动又当随脉如何救疗各须因本经为证及本草逐药主疗所出州土性味畏恶正辅佐使重轻竒偶及脩制之法处方对答
　　对风热内盛既搏脾肺之经邪气上攻故作咽喉之痛且咽主地气而合乎脾经之容纳喉主天气而通乎肺脏之轻清今风热相搏而经络失流利之和邪毒攻冲则上焦无宣通之理所以气之上下否涩而作痛物之咽纳壅滞而为疼由其邪抟于脾肺之经遂有咽喉疼痛之候矣目即九秋届序万宝告成气应容平之令脉有中衡之和经曰秋应中衡此应时之平脉也今诊其右手之寸闗反见浮数之二脉故为咽痛之脉也何以知之经曰肺部在右手闗前寸口是也又曰脾部在右手闗上是也又曰浮则为风又曰数则为热本因脾肺受风邪热气之侵上焦有壅滞否塞之患其候咽喉不利而为痛矣太平圣惠方云夫咽喉者气之所通流呼吸之道路若风邪热气抟于脾肺则经络否涩气不通利邪热攻冲上焦壅滞故令咽喉疼痛也详此之病风热初伤邪气易去当以竒方治之经曰近者竒之宜用正一辅二竒方桔梗汤主之以桔梗一味为主病之正以升麻甘草二味为佐正之辅三味合而服之使风热消散脾肺平和咽喉之间疼痛自愈矣设若忽于治疗致于淹延热气结聚而不散必变为风毒肿痛之证矣经曰浮则为风又曰大则病进又曰数则为热其候咽喉肿痛者是也太平圣惠方云夫咽喉者气液之通流脾肺之道路呼吸出入水谷徃来莫不自于咽喉也若隂阳不调脾肺壅滞风邪搏于经络伏留于上焦攻注咽喉结聚肿痛故名风肿也复详其病风邪结聚疾势深重宜以偶方治之经曰逺者偶之宜用正二辅四偶方犀角射干散主之以犀角射干二味为主病之正以天麻防风桔梗甘草四味为佐正之辅六味合而服之使风邪之毒因而消散脾肺之气得其平调虽变为风毒肿痛之病岂有不愈者乎谨按本草处竒偶二方及脩制之法附之于后
　　治假令咽喉疼痛候正一辅二竒方桔梗汤　桔梗为正味辛苦微寒有小毒疗咽喉生嵩高山谷节皮为之使畏白芨龙眼龙胆用一两剉升麻为辅味甘苦平微寒无毒主风肿诸毒口疮生益州山谷用半两剉　甘草为辅味甘平无毒主解毒生河西川谷积沙山及上郡术干漆苦参为之使恶逺志反大防芫花甘遂海藻用半两炙剉右三味为防咀每服三钱水一盏煎至八分去滓放温食后细细呷服
　　治假令变证咽喉风毒肿痛候正二辅四偶方犀角射干散　犀角为正味苦酸咸寒微寒无毒主诸毒气生永昌山谷松脂为之使恶雷丸错取屑用二两　射干为正味苦平微寒有毒主喉闭咽痛生南阳川谷田野用二两剉　天麻为辅味辛平无毒主诸风生郓州用一两细剉　防风为辅味甘辛温无毒主风邪生沙苑川泽恶干姜藜芦白敛芫花去芦头用一两剉　桔梗为辅味辛苦微寒有小毒疗咽喉生嵩高山谷节皮为之使畏白芨龙眼龙胆用一两剉　甘草为辅味甘平无毒主解毒生河西川谷积沙山及上郡术干漆苦参为之使恶逺志反大防芫花甘遂海藻用一两炙剉右六味为麄散每服半两水一盏煎至七分去柤放温食后细细呷服谨对
　　运气一道
　　问庚午年五运六气所在所宜处方为对
　　对太极既判两仪肇分轻清辟乎上而为天统六气以下临重浊辟乎下而为地列五行而上奉运则逥薄于太虚之中气则主适于人事之变于是形气相感而损益以彰上下相召而盛衰以着是以气之平和也物阜而民康气之过减也物衰而民病必也先立其年以知其气矣今观庚午之年上见少隂君火司天下则阳明燥金在泉中行太商金运是嵗运行阳干本为太过之年以其金运下加在泉之金名曰同天符之年也经曰太过而加同天符是为平气命曰审平之纪收而不争杀而无犯五化宣明其气防其性刚其用散落其化坚敛其类金其政劲肃其候清切其令燥其脏肺其病欬详此之嵗运同地气治宜温热之药以治一嵗之气耳夫应天者为客故动而不息应地者为主故静而守位左右间气随辰以见且初之气自己巳年大寒至庚午嵗春分六十日有竒上见太阳寒水为之客下临木位为之主地气迁燥将去寒乃始蛰复藏水乃冰霜复降风乃至阳气鬰民反周密闗节禁固腰脽痛炎暑将起中外疮痬宜用甘热之药以调其气二之气自春分至小满六十日有竒上见厥隂风木为之客下临火位为之主阳气布风乃行春气以正万物应荣寒气时至民乃和其病淋目瞑目赤气鬰于上而热宜用辛凉之药以调其气三之气自小满至大暑六十日有竒上见少隂君火为之客下临火位为之主天政布大火行庶类蕃鲜寒气时至民病气厥心痛寒热更作欬喘目赤宜用咸寒之药以调其气四之气自大暑至秋分六十日有竒上见太隂湿土为之客下临土位为之主溽暑至大时行寒热互至民病寒热嗌干黄瘅衂饮发宜用苦热之药以调其气五之气自秋分至小雪六十日有竒上见少阳相火为之客下临金位为之主畏火临暑反至阳乃化万物乃生乃长乃荣民乃康其病温宜用咸冷之药以调其气终之气自小雪至大寒六十日有竒上见阳明燥金为之客下临水位为之主燥令行余火内格肿于上欬嗽甚则血溢寒气数举则雾霿翳病生皮腠内舎于脇下连少腹而作寒中地将易也宜用苦温之药以调其气由是必抑其运气资其嵗胜折其鬰发先取化源无使暴过而生其病也治六气之药已布于前调一嵗之方今附于后
　　治庚午年五运六气正一辅二竒方厚朴汤　厚朴为正味苦温大温无毒去麄皮剉姜汁炒用二两　天雄为辅味辛甘温大温有大毒炮裂去皮脐剉细用一两干姜为辅味辛温大热无毒用一两炮剉右三味为
　　防咀每服三钱水一盏半煎至七分去滓温服不拘时候谨对









　　钦定四库全书
　　太医局诸科程文格卷五
　　大义第一道
　　问清阳发腠理浊隂走五脏清阳实四肢浊隂归六腑对外发腠理者轻清之阳充满而实于四肢内走五脏者重浊之隂传化而归于六腑葢人身于天地同为一理脏腑禀隂阳合为一致天为阳而主外腠理四肢而清阳所宗地为隂而主内五脏六腑而浊隂所入发腠理而实四肢者莫非阳气之外达走五脏而归六腑者必假隂气之内传以其凡属乎表而谓之阳故阳行于表凡属乎里而谓之隂故隂归于里然则阳性清而隂性浊阳务外而隂务内故二气各从其类矣经曰清阳发腠理浊隂走五脏清阳实四肢浊隂归六腑厥意如斯尝谓清阳为天天何阳之所积浊隂为地地何隂之所凝以天为阳而论其阳之所积以地为隂而论其隂之所凝孰不思人身与两仪流通形体与二气参应阳属乎表而隂属乎里外为阳而有轻清之性内为隂而有重浊之体岂非法象之自然欤今夫阳法天气也而主外隂法地气也而主内葢腠理四肢设乎外清阳同气以相求五脏六腑处于中浊隂同声而相应阳固从外能发腠理而实于四肢隂固处内能走五臓而归于六腑发为散发之功实乃充实之道走者入行于其间归谓经从于其里何哉腠理为渗泄之门因清阳之散发故司于开阖五脏谓包藏之所因浊隂之入走故司于镇守四肢则本于诸阳非阳气充实无以见履摄之用六腑则为于仓廪非隂气归从何以明传化之常合而言之阳气衞固于表而旁达于四肢总而论之隂气滋充于脏而流传于仓廪二气无偏则隂平阳秘而虚邪莫入两者俱治则外充内养而诸疾不生茍或阳气一故外不足以固肤腠旁不足以运四肢隂气一弱故内不足以养神宫中不足以充六腑是知人之有生不离于隂阳气之为用各从于内外气之所归故平则为和而偏则为疾矣何以明之王氏注曰腠理为渗泄之门故清阳可以散发五脏为包藏之所故浊隂可以走入又曰四肢外动故清阳实之六腑内化故浊隂归之本经亦曰阳者天气也主外隂者地气也主内又曰清阳为天浊隂为地以是而参之天地之大不越于隂阳人身之微岂外隂阳者哉谨对
　　第二道
　　问其寒盛者则肿结痛深
　　对寒盛客乆故为缓疽之病肿结遗迟斯作深痛之愆葢经络感受于寒邪血气疑涩于形体因隂寒之独胜致荣衞之弗通且隂行至缓也为疽有徐缓之名肿毒渐深也作痛有深沉之候初则紫黯于皮肤乆则青黑于肌肉大者如拳小者如李留连嵗月而血肉始溃淹延日乆而疾势方危非一朝一夕之腐坏成脓故其疽乃名缓矣巢氏曰其寒盛者则肿结痛深其意若此尝谓荣者血也故络主血而濡养周身衞者气也故经行气而周流四体得热则淖溢而为病受寒则凝濇而为病今也寒客经络之间邪抟血气之分络血故因是而稽留经气故于斯而凝涩因荣卫之既壅致缓疽之乃成傥寒气偏盛也故寒主收而肿必结隂邪浊隆也故隂主里而痛必深肿因寒气之使然痛亦寒气之所致其肿周囘则上无头而下无尾其疽无定则小如李而大如拳是皆寒盛则不能化热热少则未便成脓积日不溃而色变紫黯烂如牛领之形经嵗弗已而色变微青疽有脓成之兆其肿则悠乆而方溃应其隂之行缓其候则积渐而必危法其隂而主杀甚者一嵗而始倾轻者数年而弗愈此古人所以名缓疽者以其寒多隂盛肿结痛深血肉溃迟之故也上文所谓缓疽者由寒气客于经络致荣卫凝涩气血壅结所成继之曰其寒盛者则肿结痛深下文曰周囘无头尾大者如拳小者如李外与皮肉相亲着热气少其肿与肉相似不甚赤积日不溃乆乃变紫黯色皮肉俱烂如牛领形吁善养生者则经络内调邪气外却又何有痈疽之患乎谨对
　　又大义第一道
　　问地之湿气感则害皮肉筋脉
　　对地湿感受致血荣气卫之不行邪正稽留使皮肉筋脉之有害葢地本积隂所成湿乃至隂所化处汚下则地气薫腾而必甚居卑湿则隂邪濡溽而亦隆傥或保养无节因虚而感于是气摄治乖宜乘隙而受于斯邪壅遏荣卫故皮肉失温充而受其害稽留气血故筋脉违灌溉而致其伤是皆湿邪流着于形体之中血气弗荣于一身之故也经曰地之湿气感则害皮肉筋脉其意如此尝谓人之生也陶六气之和而过则成疹体之立也禀五行之秀而虚则致疾分风寒暑湿之殊害形体脏腑之异今也两仪之间在地则生于湿邪五行之内在湿则本于土化或熏腾于山泽之间或鬰发扵卑污之处以至时霑濡气候鬰溽形在气中本无自以伤侵人或真虚遂因隙而感受气卫于形感湿邪则气必留滞血荣于体受薫气而血必凝泣俾皮肉或失于灌溉使筋脉或乖于滋充其邪也虽抟于荣卫而实害于皮肤百脉之间其湿也虽凝于血气而本伤于肌肉诸筋之分疾之所见或痹而或痿病之所生或挛而或纵大率痹之有五也不逃于肝心脾肺之合痿之有五也岂越乎肌肉筋脉之分因地湿而为邪本体虚而受病则善卫生之士谨于保养故渉履而无虞明于调摄虽湿邪而莫害也启元子曰湿气胜则荣卫之气不行故害于皮肉筋脉内中央生湿又圣济经曰寒湿之类隂化气也巢氏云湿者水湿之薫气也即此观之邪之所感而有异疾之所作亦不同矣谨对
　　第二道
　　问血实宜决之气虚宜掣引之
　　对血之盛实决破以平其有余气之虚掣引则复其不足且经络壅滞使荣血之不宣脏腑乖和致卫气之不利血之实也不能流通壅遏于经络之间气之虚也不能循环失充于形表之分决之则削其有余血脉宣通故实者自散掣引则扶其不足真气条畅故虚者渐复于以知金鍼砭石用之有开决之功熊经鸟伸行之为导引之法矣经曰血实宜决之气虚宜掣引之其意若此尝谓井非穿而泉不通水非流而源不达泉不自通其通者必借于穿凿之力源不自达其达者本得于疎通之道矧夫血之实者岂不宜于破决气之虚者何不行于掣引今荣者血也以行乎脉中卫者气也而行乎脉外血主濡之诸经借此以滋育气主煦之百骸假是而温充或寒热之邪而结于血故有壅塞之愆或劳伤太过而损其气乃见虚之证血实则不能宣通欲其通者以决破而实自平气虚则不能条畅欲其和者以掣引而虚自复或开之以金鍼或射之以砭石此所谓之决破也或象之于熊经或俲之以鸟伸此所谓之掣引也大抵破决之法取刚利刺挿以散其荣之聚掣引之机取屈伸呼吸而调其卫之失又况痈肿之类无非血实之使然故必借之以开决之法虚劳之属无非气弱之所致故必资之以导引之术如是随其宜而用之使血气无偏而底于安平之道矣考之于经则曰夫痈气之息者宜以鍼开除去之夫气盛血聚者宜石而写之又难经曰聚则肿热砭射之也巢氏虚劳候所论导引外转两足十徧引去心腹诸劳王氏注曰决谓决破其血掣读为导导引则气行条畅由是证之为医之士固当抑其有余扶其不足又乌有实实虚虚之过哉谨对
　　第三道
　　问热之所过则为脓也
　　对热之所积既有以至于过毒之所溃斯有以作其脓葢阳邪太胜热气内隆薫鬰于荣卫之间既结塞而不解焮发于形体之外故痈肿之由生经络因是而不宣愈增壅热肌肉自兹而乃坏积渐为脓然则痈疡溃坏而作脓者未有不由乎邪热之所过也经曰热之所过则为脓也厥意存斯尝闻夫一身之内頼荣血以滋充百骸之间借胃气而灌养其和也则周流而有常受邪也则壅滞而为病今也外热侵伤则血壅而失其运布阳邪乘客则气滞而乖于流通致经络闭塞于中使痈肿焮发于外因血气之不通故其热转甚积阳邪之不散故其热益隆始则焮赤于皮肤次则溃坏于肌肉何哉热过则邪气薫烁邪炽则血肉腐烂所以血腐而脓已化肉烂而脓已成浅者应皮色而微黄深者或肉色而不变此皆热邪之所过留结溃坏而为脓也何以证之经曰荣卫相干遇热加之血气壅积结聚成痈热积不散血肉腐坏化而为脓正理论亦曰热之所过则为痈肿巢氏于痈候言之若热甚者则为脓斯可见矣谨对
　　假令论方义一道
　　问假令太平圣惠方治湿癣痒不可忍方用鲫鱼一枚入硫黄末一分从鱼口中送入腹内用净塼一口安鱼在上以炭火周逥熁令鱼焦黄碾为细末入腻粉三钱麻油调涂之据本草鲫鱼主诸疮硫黄腻粉皆杀虫之要药也然后条又载治浸滛疮多汁者亦用鲫鱼一枚去骨取肉豉二百粒相和捣烂傅于疮上及观本草豉主伤寒头痛寒热瘴气恶毒等证乃不治疮而古人特用此物相和捣之以傅疮上此何意也愿倂陈之对疮癣发于外固当施涂傅之方药物有其殊尤当辨制用之理且湿痒之癣本皮肤受风湿之邪浸淫之疮乃心经有风热之气穷其源也既所得之有异施于治也故立法而亦殊或用鲫鱼而兼乎硫黄之属以涂其癣或以鲫鱼而和于豆豉之物以傅其疮治癣之方着圣典而灼见其理疗疮之法考本草而实存其疑自匪通变之机未可得而论矣伏承明问假令太平圣惠方治湿癣痒不可忍方用鲫鱼一枚入硫黄末一分从鱼口中送入腹内用净塼一口安鱼在上以炭火周逥熁之令鱼焦黄碾为细末入腻粉三钱麻油调涂之据本草鲫鱼主诸疮硫黄腻粉皆杀虫之要药也然后条又载治浸淫疮多汁者亦用鲫鱼一枚去骨取肉豉二百粒相和捣烂傅于疮上及观本草豉主伤寒头痛寒热瘴气恶毒等证乃不治疮而古人特用此物相和捣之以傅疮上此何意也愿并陈之大哉此圣人惠民之妙宜学者玩味之深愚虽不敏请为敷陈窃原物具一性则水陆所产者皆可以治病之需性具一理则药剂成功者亦由乎制用之妙必也得病情之源明治体之奥虽腑脏寒热之病犹可以除况皮肤疮癣之疾岂不能愈今夫风毒抟以为癣则湿而不干血气滞以生防则痒而不己然圣恵治法其方用鲫鱼硫黄腻粉麻油之类考之本草鲫鱼主诸疮硫黄杀疥防欲鲫鱼之为末非煨烬而不能茍硫黄之入火必飞走而不住以硫黄末入鲫鱼腹中取其固伏而气味皆全用热火逼熁周逥令焦黄碾为细末复以腻粉和之麻油调之葢二物亦皆治癣杀防之要药也鲫鱼硫黄之热所以燥烁于湿防麻油腻粉之润所以浸袭于肌肉夫如是湿之必干痒之必止矣此本草载其性用故圣人制以为方考之于经曷有疑乎后方治浸淫疮多汁者亦用鲫鱼兼淡豉以为治据本草所载豉味苦寒即无治疮之文究巢氏所论浸淫疮候乃因风热之至夫浸淫疮者是心家有风热发于肌肤初生甚小先痒后痛而成疮汁出侵溃肌肉浸淫而渐阔玩味于此用豉之义皎然明矣葢风热客留于心经疮疡浸淫于皮腠痒痛不定汁出不干所以内经亦云诸痛痒疮皆属于心斯可见矣以其疮之所生者有风而兼热豉之为性者既苦而且寒心经属火苦则可以入心风热皆阳寒则可以折热内经亦曰苦入心又曰寒胜热兹义着焉然则豉之一物虽本草不云治疮复于药性论载其豉寒热风皆中疮生者可捣为圆服之良且以作圆而服者从内而达外犹以为良设欲和膏而傅者自表而入中岂不为妙况乎此方之设鲫鱼生用而不烧亦恐火毒以助热但去其骨以一枚肉而为中相合其豉以二百粒而为数共和捣而为膏乃涂摊其疮上俾风热散释于皮肤之间令浸淫自消于肌肉之分昧者不知乎此自谓豉不主疮疑而勿用是末达变通之道也噫圣惠良方愽施济众虽疮癣之微疴亦参求而立法圣人忧民如此医士可不研究乎谨对
　　又假令法第一道
　　问假令风毒肿候目即节气当得何脉本因是何脏腑受病发何形候今宜用是何方药调理设有变动又当随脉如何救疗各须引本经为证及本草逐药主疗所出州土性味畏恶正辅佐使重轻竒偶及脩制之法处方对答
　　对形体既虚致风邪之入客气血必壅故肿毒之由生且风性飘扬鼓动于八方之内人乖卫养进袭于一体之间邪干于正荣卫壅遏而不宣毒发于皮肌腠肿结而不散痛楚连连有焮赤之状瘭浆垒垒类火灼之形穷其作病之源实自风毒之气也目即春令届时发陈为候气初通而未盛万物有始萌之形脉虽出而未隆三部见微之象经曰春胃微曰平乃应时之脉也今夫诊之指下无端直之形按于部中有轻浮之象经云浮则为风是应风毒肿之脉也本因腠理既虚而不固风邪乘虚而入伤其候也起赤肿而不消其状也生瘭浆而作痛巢氏具其证云风毒肿者其先赤痛飚热肿上生瘭浆如火灼是也详此之证其毒犹轻当用竒方治之经曰近者竒之宜用正一辅二竒方升麻汤以升麻一味为主病之正以防风芎防二味为佐正之辅三味合而服之使风毒既散而不留则赤肿自消而不聚矣设若皮毛之病而不求速治欺肤浅之患日以迁延则毒气既甚传流入深乃变为肿之候矣当此之际复持其脉浮而兼大者变病之象也经曰浮则为风又曰大则病进虽其候与风肿之无殊兼其外有壮热之时作所以巢氏曰毒肿之病与风肿不同时令人壮热其邪毒甚者入腹杀人复详其证已重于前非竒方之可及唯偶方而乃効经曰竒之不去则偶之宜用正二辅四偶方沉香连翘汤治之以沉香连翘二味为主病之正又以独活防己芎防甘草四味为佐正之辅六味合而服之使毒气不传于中风肿自消于外则毒肿之证亦获愈矣由是论轻重之二证随巢氏而已具于前立竒偶之二方按本草而今附于后
　　治假令风毒肿候正一辅二竒方升麻汤　升麻为正味甘苦平微寒无毒主风肿生益州山谷用一两剉防风为辅味甘辛温无毒主风邪生沙苑川泽恶干姜藜芦白敛芫花用半两剉　芎防为辅味辛温无毒主肿毒生武功川谷白芷为之使用半两剉右三味防咀每服三钱水一盏半煎至七分去柤温服不拘时候治假令变证毒肿候正二辅四偶方沉香连翘汤　沉香为正微温疗毒肿用二两剉　连翘为正味苦平无毒主痈肿生泰山山谷用二两剉　独活为辅味苦甘平无毒主风寒所击生雍州川谷或陇西南安豚实为之使用一两剉　防己为辅味辛苦平温无毒主风肿生汉中山谷殷孽为之使杀雄黄毒恶细辛畏萆用一两剉　芎防为辅味辛温无毒主肿痛生武功川谷白芷为之使用一两剉　甘草为辅味甘平无毒主通经脉生河西川谷术干漆苦参为之使恶逺志反大防芫花甘遂海藻微炙用一两剉右六味防咀每服五钱重水二盏煎至一盏去柤温服不以时候谨对
　　第二道
　　问假令卒被损瘀血候目即节气当得何脉本因是何脏腑受病发何形候即今宜用是何方药调理设有变动又当随脉如何救疗各须引本经为证及本草逐药主疗所出州土性味畏恶正辅佐使重轻竒偶及脩制之法处方对答
　　对动作弗谨卒有损折之愆血脉既伤遂成瘀塞之证葢歩履失防于躁速忽尔而僵仆于前登临罔顾于险危遽然而堕坠于下形着于外既损伤而乖和血行乎中亦瘀搏而失运显于证也或胷痞而唇萎腹不满而自觉填塞发于候也或舌青而口燥意欲水不能下咽喜于健忘不欲闻声观此证之外形知荣血之内瘀又何疑焉目即莭气已属仲春脉应中规之象诊为平人之常经曰春应中规今也脉象乖和而反见微大之形应至反常而复有来迟之状此脉既彰卒损瘀血者有之矣本经曰脉微大来迟是应瘀血之病也本因起止失于隄防颠仆形于不测外既损形内必瘀血其候则唇口萎燥而不泽心志健忘而不定故巢氏曰夫有瘀血者其人喜忘不欲闻声病人胷满唇萎舌青口燥但欲水不欲咽无热脉微大来迟腹不满其人言我腹满为有瘀血详此之病证未深危方宜竒制经曰近者竒之宜用正一辅二竒方蒲黄散主之以蒲黄一味为正以生地黄牛膝二味为辅三味合而服之使经络流通筋脉和缓则瘀血必然而散矣设使外不施于涂傅之方内不服以流畅之药血气因滞而愈虚风邪乘隙而相搏变证乃生而为被损乆瘀血之病也微大而迟之脉在今而不见小弱而濇之象于此而乃彰经云脉小弱以濇谓之乆病此其应也巢氏言其证曰此为被损伤仍为风冷搏故令血瘀在乆不差也复详此病之重深不类前疾之轻浅竒方徒用而不能以痊偶方速施而犹可取効经曰逺者偶之宜用正二辅四偶方当归没药汤主之以当归没药二味为正以芍药通草生地黄甘草四味为辅六味合而服之血脉无留塞之乖风冷有散逐之道乆瘀之血自兹而散矣夫如是病有浅深治有轻重施用之法已具于前竒偶之方附列于后治假令卒被损瘀血候正一辅二竒方蒲黄散　蒲黄为正味甘平无毒主散瘀血生河东池泽用一两　生地黄为辅味甘苦大寒主堕坠踠折瘀血咸阳川泽恶贝母畏芜荑用半两剉　牛膝为辅味苦酸平无毒主逐血气血结生河内川谷恶萤火陆英甲畏白前酒浸一防取出焙干用半两剉右三味碾为细末每服三钱温酒调下不以时候
　　治假令变证被损乆瘀血候正二辅四偶方当归没药汤　当归为正味甘辛虽大温无毒主止痛除客血内塞生陇西川谷恶防茹畏菖蒲海藻牡防酒洗焙干用二两剉　没药为正味苦平无毒主破血止痛生波斯国用二两　芍药为辅味苦酸平微寒有小毒主散恶血生中岳川谷须丸为之使用一两剉　通草为辅味辛甘平无毒主利九窍血闭诸结不消生石城山谷隂干用一两剉　地黄为辅味甘苦大寒主瘀血生咸阳川泽恶贝母畏芜荑用一两剉　甘草为辅味甘平无毒主通血脉利血气生河西川谷积沙山及上郡术干漆苦参为之使恶逺志反大防芫花甘遂海藻微炙用一两剉右六味防咀每服半两水酒各一盏煎至一盏去柤温服不以时候谨对
　　运气一道
　　问癸酉年五运六气所在所宜处方为对
　　对混沦未判之前总而为一气隂阳既奠之后分而为两仪天得一以清穹然而刚健于上地得一以宁隤然而柔静于下运处上下之中回薄太虚之内原其始也分气运而三者备矣要其终也本隂阳而一以贯之及乎支移而干变运易而气移论环防则六十年而一周穷变化则十二月而一运所以相生相继相尅相治者隂阳过欠之不齐或病或平或盛或衰者人物胥应而不紊故圣人恐一气之或乖虑庶民为众邪之所害乃随上下客主之加临预立寒热温凉以为治使疾疢不作灾害不生同跻于仁夀之域矣今观癸酉之年上见阳明燥金司天下临少隂君火在泉中行少微火运是嵗也本为不及之年谓其火运统嵗适防在泉少隂之火而又隂年加之则曰同嵗防气之平者也经曰隂年加之曰同嵗防其斯之谓欤命其纪曰升明正阳而治德施周普五化均衡其气高其性速其用燔灼其化蕃茂其类火其政明曜其候炎暑其令热其脏心其病瞤瘛详兹之嵗同热者多天化宜用微寒之药治其一嵗之愆夫动而不息者天之气则为之客静而守位者地之气则为之主左右间气随年辰显一嵗之中上下加临逐气位布六歩之内且初之气自嵗前大寒至当嵗春分六十日有竒上见太隂湿土为之客下临木位为之主地气迁隂始凝气始肃水乃冰寒乃化其病中热胀面目浮肿善眠防欠呕小便黄赤甚则淋宜用苦热之药治其过耳二之气自春分至小满六十日有竒上见少阳相火为之客下临君火为之主阳乃舒物乃生荣厉大至民善暴死宜用咸冷之药治其过耳三之气自小满至大暑六十日有竒上见阳明燥金为之客下临相火为之主天政布凉乃行燥热交合燥极而泽民病寒热宜用苦温之药治其过耳四之气自大暑至秋分上见太阳寒水为之客下临土位为之主寒降民病暴仆振慓谵妄少气嗌干引饮及为心痛痈肿疮疡疟寒之疾骨痿血便宜用甘热之药治其过耳五之气自秋分至小雪六十日有竒上见厥隂风木为之客下临金位为之主春令反行草乃生荣民气和宜用辛凉之药治其过耳终之气自小雪至大寒六十日有竒上见少隂君火为之客下临水位为之主阳气布候反温蛰防来见流水不冰民乃康平其病温宜用咸寒之药治其过耳于是安其运气无使受邪折其鬰气资其化源治六气之药已布于前调一嵗之方今附于后治癸酉年五运六气正一辅二竒方升麻汤　升麻为正味甘苦微寒无毒生益州山谷用一两剉　人参为辅味甘微寒生上党山谷去芦头用半两剉　前胡为辅味苦微寒无毒用半两右三味防咀每服三钱水一盏半煎至八分去柤温服不以时候谨对



<子部,医家类,太医局诸科程文格>
　　钦定四库全书
　　太医局诸科程文格卷六
　　大义第一道
　　问以左手掐穴令定法其地不动右手持鍼象其天而运转也
　　对明于用鍼得左掐右持之妙知于法象地静天动之常且左右则分于隂阳天地则司于覆载左手掐穴也令其定而不移所以法坤道之安静右手持鍼也欲其动而不息所以象乾元之运行即左右言之则左欲静而右欲动即动静论之则静法地而动法天行鍼用刺合乾坤运止之功泻实补虗参天地损益之道机要既得于心精防斯应于手诚以法则天地者谓之贤人故鍼刺之法未尝或外于是矣经曰以左手掐穴令定法其地不动右手持鍼象其天而运转也其意如此尝谓一元既判则大道裂一而爲三三才既分则圣人贯三而爲一论天地机缄之运无一而不合于人身言人身起止之常无一而不于天地至于治病逹精防之妙行鍼候子午之法未有舍是理而外是道矣盖积隂为地也隂主乎静故隤然守位而不移积阳爲天也阳主乎动故穹然运行而不息用鍼之妙则乎隂阳之性行刺之机则合乎动静之常以左手掐穴欲其定则法乎地以右手持鍼欲其动则象乎天不法地之止静则掐穴有偏侧之差不象天之旋动则行鍼有补防之失左则留神以掐穴固不可以或动右则存意以捻鍼尤不可以或止不特此也施治之间法天地而损盈益用鍼之际在人身而补虗防实虗者补之则扶其不足之气实者防之则抑其有余之邪虽假于毫芒之防取于呼吸之顷或入疾而出徐或入徐而出疾其所以能补能防者自非首明于左掐右持之妙先法乎地静天动之常则未闻其可也考之于经素问所谓应地之气静而守位又曰应天之气动而不息又曰补防不失与天地如一又下文曰右手存意捻鍼左手掐穴可重五两已来计其鍼如转如不转徐徐下之又经曰虗者徐而疾实者疾而徐徐即是防疾即是补即是观之自非得之于心而应之于手则不足以论用鍼之法也谨对
　　第二道
　　问病有浮沉刺有浅深各至其理无过其道
　　对病有浮沉刺必分其浅深之冝治皆合理谨无过其气行之道盖邪之感受流变不同病之留止爲证不一浮则在于皮毛肌肉之间沉则在于筋脉骨髓之内浮则鍼之轻而当浅沉则刺之重而欲深逺近随冝皆至理而不可失浅深在志循气道而不可差于是无太过内伤之患无不及外壅之愆自匪圣人得其鍼刺之要则曷能论至于斯矣经曰病有浮沉刺有浅深各至其理无过其道其意如此原夫回生起死莫逃用刺之功刼病愈疾岂外行鍼之妙审病情之流变既得于心明鍼法之重轻斯应乎手如是则收功十全匪药物之能及始可与言得鍼刺之道矣今也病有浮沉之异爲工不可以不明刺有浅深之殊用鍼不可以不逹分皮毛肌肉之受邪别筋脉骨髓之爲病自骨髓而上至皮毛则渐爲之浮故刺亦随之而渐浅自皮毛而下至骨髓则渐爲之沉故鍼亦随之而渐深鍼毫毛腠理之间则勿伤于皮刺皮肤形表之分则无伤于肉鍼肉不可以伤脉刺脉谨勿以伤筋筋病刺筋而莫至于骨骨病刺骨而勿中于髓如刺骨髓之类则失之于太深如鍼肉至皮之属则失之于太浅太深者谓之太过故损于荣卫而邪气内伤太浅者谓之不及故益于他气而荣卫外壅浮则刺浅至病所而得其宜沉则刺深及病处而合其理各随其浅深之源无过其气行之道故圣人告戒若其浅深不得反爲邪气内贼者诚欲勉其存心于鍼刺之法而无毫发之差而后已何以明之经曰浅深在志逺近若一如临深渊又下文曰过之则内伤不及则生外壅壅则邪从之浅深不得反爲大贼内动五藏反生大病即此推之医道固甚难而鍼法尤不易茍非心谛手巧者岂足以知此哉谨对
　　又大义第一道
　　问虗者徐而疾实者疾而徐徐即是防疾则是补补防之法一依此也
　　对审虗实之病故用鍼有疾徐之不同论补防之法在良工能遵守而不易盖精气夺者谓之虗则当补邪气盛者谓之实则当泻且夫下鍼徐而出鍼疾也故先徐则不扰于真后疾则不走于气下鍼而出鍼缓也故先则可决于邪后缓则可引于气徐而掣鍼故徐即是其防疾而掣鍼故疾即是其补虗者补之眞气渐复而自全实者防之邪气既除而自治所以随气虗实而用鍼既分徐疾之有异依此补防而治病斯明法守而不易矣经曰虗者徐而疾实者疾而徐徐即是防疾即是补补防之法一依此也其意若此尝谓病证多端初不外于虗实鍼刺异法皆不越于补防在于人身也有补虗防实之异冝法于天地也有损盈益亏之常道明于此者万举万全无实实虗虗之过也今也审虗实受病之机明补防疾徐之要皆前贤得鍼刺之妙其法盖本乎此纵后学有智巧之能其用亦不外乎此且虗乃精之不足实爲邪之有余虗则当补用鍼者先徐而后疾实则当防用刺者先疾而后徐缓而入鍼俾经络安宁而不扰疾而出鍼使真气秘固而不离兹所以谓之补焉急而下鍼致经络通畅而不塞徐而掣鍼令病气引泄而不絶兹所以谓之防焉徐即是防以其出鍼之缓疾即是补以其出鍼之速虗而当补也故不可以疾而徐实而当防也亦不可以徐而疾然则用鍼虽一施治则二故圣人以疾徐先后之序爲治法补防之机殆贻后世遵守而不可易也下文曰计其鍼如转如不转徐徐下觉痛即可重二两若不觉以经下之入人荣至卫至病得气如鲔鱼食钓即得其病气也量其轻重以经取之名曰疾徐至病得气欲出鍼时子午缓缓而出令引病气不絶名曰徐也既引气多一向无补名之曰防之法一依如此而不违损益之功无过其道而不失又况出鍼而徐按手而疾此亦谓之补出鍼而疾按手而缓此亦谓之防所以圣人取疾徐之先后爲刺法之补防候气于子午者诚得鍼刺之大要矣又内经鍼解篇曰徐而疾则实者徐出鍼而疾按之疾而徐则虗者疾出鍼而徐按之又曰补防不失与天地如一由是推之先圣立用鍼之法以爲后世学者之衡谨对
　　第二道
　　问若经脉之间鍼灸病已
　　对在经脉之间既有以受其邪凭鍼灸之功斯能以己其病盖手有隂阳之六经足有隂阳之六脉行血气而运于周身通隂阳而循于遍体虗则感邪舍于经隧之间非药物之所冝隙则受病留于脉道之分非汤剂而可及施于鍼刺故邪随呼吸而易除用其灸故病因火力而遂已是知经脉之病不施鍼灸而愈者防希矣经曰若在经脉之间鍼灸病已其意如此夫病有表里之证治有内外之法内者内治而病无不瘳外者外治而疾无不愈如肠胃之病则在乎内必以药物而内和如经脉之疾则在乎外必以鍼灸而外取惟能明此斯可坐收十全之功矣且夫太隂少隂厥隂者三隂之经太阳少阳阳明者三阳之脉手有六经行血气而纲维于体足有六脉通隂阳而贯络于身随所虗之经隧受所感之外邪舍于其间而内不得通留于其内而外不得泄非肠胃之病而药饵不能及非脏腑之邪而汤液莫能去善治者随其经而行鍼能疗者取其穴而灼艾如病在手经之太隂必取之以肺俞如邪在足经之太隂必取之以脾穴鍼刺之法借毫锋而引逹诸经灸之冝资火力而速透诸脉在经之病得其刺而乃除留脉之邪因其灸而自释脏腑内列而防通六合经脉外行而各从其处圣人灸刺而治经脉者是明以外治外之法也经曰经脉者行血气而通隂阳又曰经有十二络有十五又曰防通六合各从其经气穴所发各有处名又曰外者外治是知圣人因其外之有病而立其治外之法则世无不愈之患矣谨对
　　第三道
　　问春刺井夏刺荣
　　对脏舍受病因春夏而所感不同刺法随冝取井荣而爲治各异且肝属木而旺于三春心属火而旺于九夏井者木也故始生所出而应于肝经荣者火也故出流所聚而应于心脏春序受邪而在肝故春必刺于井而所出为井也夏令感邪而在心故夏必刺于荣而所流爲荣也是知病以时而受鍼以要而取所以圣人审春夏之异刺有春刺井夏刺荣之法矣经曰春刺井夏刺荣其意若此且夫人有五脏而法于五行脏应五行而旺于四序邪气或侵故伤于主时之脏鍼法或用故随于气应之穴审春夏秋冬之异取井荣经络之殊各随脏脉之所冝参符时序之所在矣盖脏气之行若泉源而不息经脉之注如川流而无穷腑脏各有其井故井者气之所出脏腑各有其荣故荣者气之所流出则象于始生故井乃属于肝木流乃法于止聚故荣乃属于心火时届于春乗春感邪则病在于肝故刺必取乎井令当于夏乗夏受邪则疾在于心故鍼必取乎荣邪之所伤于人者固不同治之所在于我者亦不一观其色青其臭臊之类必知病之在肝者无疑说察其色赤及臭焦之属必知疾之在心者有定论春刺井以通肝则肝邪自释夏刺荣以通心则心病自退茍病不分于春夏刺不别于井荣欲其刼病安可得乎何则经所出为井所流为荣又曰井者木也荣者火也又下文曰春刺井者邪在肝夏刺荣者邪在心又曰假令肝病色青者肝也臊臭者肝也喜酸者肝也喜呼者肝也喜泣者肝也其病众多不可尽言也由是推之用鍼之法则在变通固不可执于一定之论矣谨对
　　假令论方义一道
　　问假令太平圣惠方载古来用火灸病忌八般木火切冝避之八木者松木火难差增病栢木火伤神多汗竹木火伤筋目暗榆木火伤骨失志桑木火伤肉肉枯枣木火内伤吐血枳木火大伤气脉橘木火伤荣卫经络切详灸之法特忌以八木之火而不忌他木之火者何耶况不避忌而用之则所生之病又各不同大抵古人著书而告戒必有深意而存焉请论而毋略
　　对刼病之法当以灸而爲先灼艾之术必以火而成効盖灸则助阳而消隂火则透经而行络明其要防也资火力以去其病昧于避忌也因火气以増其疾所以圣人取灯烛之火者欲其润而无忌古法避八般木火切冝避之八木者松木火难差增病栢木火伤神多汗竹木火伤筋目暗榆木火伤骨失志桑木火伤肉肉枯枣木火内伤吐血枳木火大伤气脉橘木火伤荣卫经络窃详灸之法特忌以八木之火而不忌他木之火者何耶况不避忌而用之则所生之病又各不同大抵古人著书而告戒必有深意而存焉请详论而毋畧大哉先圣之奥防愚虽不敏姑以管见而论之尝谓立身之道济物居先保夀之宜治病爲要草木有蠲疴之力鍼灸有刼病之功得其冝则万举万全乖其宜则变证百出是以灸之法尤当知其所宜而避其所忌也谓如病在经络邪传脏腑或隂邪之有余或阳气之暴脱非鍼药之可及须灸艾之取効所以圣人求民之瘼恤民之隠穷流注之要妙陈穴道之根元立其灸法之书矣夫灸者取其腧穴者灼之以艾火其所以成効获騐者无非火力而已至于穴之际固不可以或差及其用火之时尤不可以不谨古之立法以火灸病而有八般木火之忌者松栢竹榆桑枣枳橘之谓也诚哉圣人之垂戒岂无所自而然乎且木感五气而生色随五脏而应如草有五芝各以色而合五脏石有五脂亦以类而归五宫皆同声而相应同气而相求实物理之自然也栢木者色赤而通于心脏竹木者色青而达于肝宫榆木性滑而类水故合于肾桑木色黄而象土故合于脾枣木亦赤而通心枳木本白而通肺经曰东方青色入通于肝又曰南方赤色入通于心又曰中央黄色入通于脾又曰西方白色入通于肺又曰肾者主水又本草曰榆性滑利此其谓也以至松木易而火力轻僣橘木辛防而火势炎烁虽无色类而相参亦自性用而区别是故栢木通心也有伤神多汗之害竹木入肝也有伤筋暗目之愆榆木入肾则伤骨而失志桑木入脾则伤肉而肉枯枣木之赤亦取以通心故内伤而吐血者有之枳木之白本能以入肺故大伤于气脉者有之经曰心藏神又曰入心爲汗又曰心主血又曰肝之合筋也又曰肝气通于目又曰肾之合骨也又曰肾藏精与志又曰脾之合肉也又曰肺主气此其谓也与夫松火轻僣用之则灸疮难差而病势愈增橘火炎烁用之则荣卫皆伤而经络俱损如是用八木之火者必有所伤用他木之火者自无其损故特避八木而不避于他木也火忌有八既所犯而不同病证多端故所生而亦异随其所犯之木火显其所伤之病证也所以圣人有曰如无木火者惧其或犯于八木之火矣故古人取之以日光之火后世用以灯烛之火一则愈病而无忌一则润疮而不疼吁先圣立法而告戒后世者可谓至矣爲工者乌可轻忽而不谨乎谨对
　　又假令法第一道
　　问假令呕吐候目即节气当得何脉本因是何脏腑受病发何形即今宜用是何腧穴鍼灸设有变动又当随脉如何治疗各须引本经爲证仍具铜人腧穴鍼经随轻重脉属经络用鍼分寸补防之法并灸壮数处穴爲对
　　对脾胃虗弱既受风寒之邪仓廪乖和斯为呕吐之病盖水谷假胃而包容饮食资脾而播化胃腑一弱致风邪以乘凌脾脏一虗使外邪而入客膈间则停于宿食胃内则积于乆寒致水谷之海而乖于受纳使仓廪之本而失于腐消呕则因是而生吐亦于斯而作故呕吐之病良由此矣目即三春届时盛德在木万物始生而未盛六脉濡弱而兼长故爲应时之脉乃曰平人之诊今也不然寸脉见紧急之形尺脉彰蹇濇之象斯为呕吐之脉也经曰寸紧尺涩其人胷满不能食而吐本因脾脏不足胃腑亏感于风寒之邪停于宿留之饮故其状气长太息心常澹澹胷中有如烦之愆膈内有痞满之咎或大便之闭难或脏腑之溏泄原其所以皆呕吐气虗之使然也巢氏曰呕吐者皆由脾胃虗弱受于风邪所为也若风在胃则呕膈间有停饮胃内有久寒则呕而吐其状长太息心里澹澹然或烦满而大便难或溏泄变其候详其病而尚轻传其病而未乆冝鍼灸云门之穴去其风寒之邪补于脾胃之气则呕吐之疾可得而愈也设若服药不对求治失时俾荣卫之俱虗致水谷之不纳朝食暮吐暮食朝吐心下牢坚形体寒热则知其病变为胃反之也巢氏曰荣卫俱虗其血气不足停水积食在胃脘则脏冷而脾不磨脾不磨则宿谷不化其气逆而成胃反也则朝食暮吐暮食朝吐心下牢大如杯徃来寒热甚者食已即吐复持其脉紧者胃反之脉也经曰其脉而紧则爲虗紧则爲寒虗寒相搏故食已即吐名曰胃反也再详其证病则出于呕吐名则谓之胃反鍼灸云门而不可及故当取其中脘之穴使寒邪散释脾胃充盛水谷得腐化之冝饮食无反吐之咎乃知其鍼灸之効也谨按铜人腧穴鍼经脉属经络用鍼分寸补防之法并灸壮数处穴附之于后
　　治假令呕吐鍼灸云门穴法　云门二穴在巨骨下气户两傍各二寸陷中动脉应手举臂取之是穴足太隂脉气所发治呕逆右其穴冝鍼灸七分灸五壮若深令人气逆
　　治假令变证胃反候鍼灸中脘穴法　中脘一穴在太仓是胃之幕在上脘下一寸是穴手太阳少阳足阳明所主任脉之防主治心匿不能食反胃右其穴冝鍼八分留七呼防五吸疾出鍼灸亦良日灸二七壮至四百壮止忌猪鱼生冷酒麫毒食生菜醋滑等物谨对
　　第二道
　　问假令头面风目即节气当得何脉本因是何脏腑受病发何形候即今冝用是何腧穴鍼灸设有变动又当随脉如何治疗各须引本经爲证仍具铜人腧穴鍼经随轻重脉属经络用鍼分寸补防之法并灸壮数处穴爲对
　　对阳经上行既走于头面之部腠理外弱必受于风阳之邪盖头爲诸阳之防面乃至阳之宗因形体而亏虗致风邪而入客风则喜伤于阳经上则先受于风气其状也恶风多汗本阳气之偏虗其候也精明作痛由邪正之相搏此所以谓之头面风矣目即时当春令序届发陈应阳气之渐升在物彚之始育脉见寛虗之形诊兼輭弱之象斯爲顺时之脉矣今反诊得寸口之脉而隂阳互见闗前之部而表里相乘乃爲头面风之脉矣经曰诊其脉寸口隂阳表里互相乘如风在首有因运动劳役有因新沐未干阳气发泄腠理空踈致阳经之受风使头面之爲病其状则多汗恶风甚则头痛者是也巢氏曰头靣风者是体虗诸阳经脉爲风所乘也诸阳经脉上走于头面运动劳役阳气发泄腠理开而受风谓之首风病状头面多汗恶风病甚则头痛又新沐中风则爲首风者也详其病而尚浅受于邪而未深冝鍼灸上星之穴使风邪而散释致头面而病愈斯爲鍼灸之効也设若纵意违师隐忍冀差邪入脑户之间病引目系之内故脑转而目系以急目急而运冒以生则知病变爲风头运矣巢氏曰风头运者由血气虗风邪入脑而引目系故也五脏六腑之精气皆上注于目血气与脉并上系上属于脑后出于项中逢身之虗则爲风邪所伤入脑则脑转而目系急故成运也复切其脉洪大而兼长者乃爲应病之诊也经曰诊其脉洪大而长者风运再详其证邪气入脑病势已深鍼灸上星而不及故当刺其承光之穴去其在脑之邪愈其作运之证斯爲鍼刺之功矣谨按铜人腧穴鍼法脉属经络用鍼分寸补防之法并灸壮数处穴附之于右
　　治假令头面风鍼灸上星穴法　上星一穴在额颅上直中央入发际一寸陥容豆是穴督脉气所发主疗头风右其穴冝针入一分留十呼防五吸鍼下气尽更停鍼引之得气即防灸亦得然不及鍼日灸三壮不冝多也
　　治假令变证风头运候鍼承光穴法　承光二穴在五处后二寸是穴足太阳脉气所发主风头运痛右其穴冝鍼入三分不可灸谨对
　　运气一道
　　问癸丑年五运六气所宜处方爲对
　　对一元未判隂阳无自而可明两仪既分清浊从兹而可见清阳辟上而爲天故天则布于六气浊隂辟下而爲地故地则列于五行一上一下至神宰制于中一尊一卑五运逥薄于内运则有五随其化而统于年气则有六因其嵗而纪其步分司天在泉之殊别左右间气之异至于有乖有和或过或减推嵗运而攸分究年辰而区别平和则物阜民康乖异则物衰民病要在先立其年以明其气尔今观癸丑之年上见太隂湿土司天中行少徴火运下临太阳寒水在泉是嵗也火运统嵗运行隂干谓之不及之年命曰伏明之纪是谓胜长长气不宣藏气反布収气自政化令乃衡寒清数举暑令乃薄承化物生生而不长成实而稚遇化已老阳气屈伏蛰防早藏其气郁其用暴其动彰伏变易其发痛其脏心其病昏惑悲防详此之嵗应少徴而平和处之冝用平和之药治其一嵗之过愆也天气运动而不息则爲之客地气应静而守位则爲之主左右间气以显于其间上下加临以布于其内且初之气自先嵗大寒至当嵗春分前六十日有竒上见厥隂风木爲之客下临木位爲之主地气迁寒乃去春气正风乃来生有万物以荣民气条舒风湿相薄乃后民病血溢筋络拘强闗节不利身重筋痿冝用辛凉之药治其气之过尔二之气自春分至小满六十日有竒上见少隂君火爲之客下临火位爲之主大火正物承化民乃和其病温厉盛行逺近咸若湿薫相抟乃时防冝用咸寒之药治其气之过尔三之气自小满至大暑六十日有竒上见太隂湿土爲之客下临火位爲之主天政布湿气降地气腾乃时防寒乃随之感于寒湿则民病身重胕肿胸腹满冝用苦热之药治其气之过尔四之气自大暑至秋分六十日有竒上见少阳相火为之客下临土位为之主畏火临溽薫化地气腾天气否隔寒风晓暮薫热相薄草木凝烟湿化不下流则白露隂布以成秋令民病腠理热血暴溢疟心腹满热胪胀甚则胕肿冝用咸冷之药治其气之过尔五之气自秋分至小雪六十日有竒上见阳明燥金爲之客下临金位为之主燥令已行寒露下霜乃早降草木黄落寒气及体君子周宻民病皮腠冝用苦温之药治其气之过尔终之气自小雪至大寒六十日有竒上见太阳寒水为之客下临水位爲之主寒大举湿大化霜乃积隂乃凝水坚氷阳光不冶感于寒则病人关节禁固腰脽痛寒湿持于气交而爲疾也冝用甘热之药治其气之过尔由是必折其郁气而取化源使暴过不生苛疾不起治六运之药已布于前调一嵗之方今附于后
　　治癸丑年五运六气正一辅二竒方人参汤　人参为正味甘防寒防温无毒生上党山谷及辽东茯苓为之使恶溲蔬反藜芦去芦头用一两剉　术爲辅味苦甘温无毒生郑山山谷汉中南郑防风地榆为之使用半两剉　甘草为辅味甘平无毒生河西山谷积沙山及上郡术干漆苦参为之使恶逺志反大防芫花甘遂海藻防炙用半两剉右三味防咀每服三钱水一半煎至七分去柤通口服不拘时谨对

　　钦定四库全书
　　太医局诸科程文格卷七
　　大义第一道
　　问吾上知天文下知地理天地夫人教吾禁名能禁疫鬼
　　对惟吾身于天地能通文理之机故天地之夫人敎吾禁疫鬼之法且天有文华而列于穹窿地有井里而处于磅礴人居覆载之中位在气交之分仰观于天也上则可以知其文俯察于地也下则可知其理四时有疫鬼之气故天后敎吾以禁名一嵗有瘟疠之邪故地后授吾以禁法断疵疠以消除辟瘟疫以退散以其能穷天地之机故天地夫人教我以禁疫之法矣经曰吾上知天文下知地理天地夫人敎吾禁名能禁疫鬼其意若此原夫乾象穹窿非智浅之可测坤元广愽非悟性之难明测之者穷是理而靡所不知明之者逹是道而无所不晓惟能得贯通之机故能传呪禁之法今也天象昭垂地形厚载虹霓云雾日月星辰凡纬于天者谓之文山岳河海分野州域凡防于地者谓之理天以文而列于上吾则仰观而可知地以理而辟乎下吾则俯察而可尽是故天皇夫人敎我以禁疫之名地皇夫人授我以去邪之法茍疫鬼之干正或瘟气之害真以至四时之间气序不调而非节一嵗之内长防有病而似同或谓时行之气亦名瘟疫之邪持此禁呪之法治其疫疠之邪自非先圣有好生之徳著书立篇流传于后世者其禁法何所自而有哉经曰夫道者上知天文下知地理又曰天有八纪地有五里又下文曰六壬六癸百鬼速出急急如律令又仲景曰一嵗之内长防之病多相似者此则时行之气也然则禁法之妙固自本乎天地夫人之传授则凡见行持作用之际尤不可以不谨也谨对
　　第二道
　　问凡欲学禁先知五戒十善八忌四归
　　对五戒十善凡学法则贵于先明八忌四归欲持禁必冝于备晓且法不可以易持禁不可以轻受戒总有五当持于未学之先善总有十欲知于未行之始妄不亲于八忌乱不犯于四归修德以治其身正已以参乎道由是万神扶助则禁法通行而灵验矣经曰凡欲学禁先知五戒十善八忌四归其意如此尝谓三才之间惟人最贵万物之内有生最灵法清净则与道合同谨斋戒则与神胥应于是神灵则禁无不灵已正则法无不正此行法之道毕矣今也学禁有要持戒爲先明之则清净而禁法通行昧之则昏浊而呪术徒用五戒冝避也如杀盗淫妄之类十善可行也皆恭谨慈善之属八忌者勿近于汚浊四归者不犯于邪有戒有善贵知于欲学之初有忌有归当明于受持之始修身合道则万神扶助而符禁通灵正已无偏则众圣护持而呪术有验或取于三才之和或借于三光之气诵神秘之宻言噀清净之法水将以禁病而病无不除施于禁邪而邪无不伏自非谨持于斋戒修治于形神则欲其禁法之行者难矣经曰凡受符禁者皆清净斋戒百日不得近死亡产乳房室又曰凡持禁之法当斋戒百日精心不行淫欲惟得清净沐浴着新浄衣口常不出恶言骂詈精思浄念勿生异想又曰皆能治此者万神扶助禁法乃行由是观之不知戒谨则岂足以与语行禁之法哉谨对
　　又大义第一道
　　问天阳在上人阳在中隂阳在地水从下流唾肿消化对禁隂邪之偏胜取三才阳气之和呪水液之下流散一身水肿之病且天属阳而在上故阳中有隂地属隂而在下故隂中有阳人居天地之间形禀隂阳之气湿伤于外也故水湿浸渍而肿必生饮积于中也故水液散漫而肿亦作禁之有法假三才纯阳而制其隂湿之害呪之有理使水湿下逹而去其濡润之邪虽水肿之洪隆得呪唾而消化故知禁法之妙其神防之若是也经曰天阳在上人阳在中隂阳在地水从下流唾肿消化其意如此尝谓隂能制阳阳能制隂者此隂阳之常理水曰润下火曰炎上者亦水火之自然明二气之无偏逹五行之妙用夫如是则禁呪之术始可以语其机矣今也天处乎上本积阳之所成故天虽阳也而肃肃之隂岀焉地处乎下由积隂之所致地虽隂也而赫赫之阳发焉人身法天而象地形体负隂而抱阳惟均等而得于平治无偏胜而底于安平今隂邪偏胜于身肿满外见于体或水湿之所致本湿伤而气血不行或水饮之使然由水胜而湿邪不防圣人立禁肿之法取阳气于三才之分圣人设禁肿之言呪水流于至下之乡以阳和而制于湿邪故湿邪自释即水流而导其水气故水气自行必也唾之则以正而去邪故肿无不消噀之则以平而却病故肿无不化然则水肿之病得其行禁法者则効随手騐病无不差矣经曰天有隂阳地亦有隂阳又曰人之生也负隂而抱阳又曰足胫肿曰水又曰湿胜则濡防甚则水闭胕肿洪范云水曰润下于以是而论呪禁之法啓自诚心之所感非轻慢防渎之所学至于临危施治以真气相资以正气相辅肿毒之患乌能不成効乎谨对
　　第二道
　　问六甲六乙邪鬼自出六丙六丁邪鬼入冥
　　对行禁法以治病呼天干木火之神即正气以去邪逐肝心客忤之鬼盖六甲六乙应木德于东方六丙六丁应火干于南位神存诸干假神化以去其邪干寓五方资干德以祛其鬼傥肝防不足致外邪客忤于中心神稍亏使鬼气凌犯于内称甲乙之木神则安其防而邪岀于外祝丙丁之火气则保其神而鬼入于故鬼邪客忤之气即此而可禁矣经曰六甲六乙邪鬼自岀六丙六丁邪鬼入之意夫天地区分皆五行之宰制人身兆立亦五行之斡旋得其常则为正为和失其常则为邪爲病所以禁鬼之法故必取于五行祛病之功故必赞于十干若此者以天地之正气去人身之邪气也是以五脏虚七神衰弱致外邪之浸伤受鬼气之客忤其则腹痛而吐利其症则气冲而闷絶禁之有法必称十干之神呪之有要必取五行之气六甲六乙也则干属东方之木六丙六丁也则干属南方之火肝藏防而属木呼木干则肝防自安心藏神而法火赞火干而心神自定防安于内逐邪气而出体神守于中祛鬼厉而入举而言之则其干有四通而论之则其干有十从类而应于五脏随合而却于外邪所以圣人禁客忤之鬼必取其十干之名何以言之下文曰六戊六已邪鬼自止六庚六辛邪鬼自分六壬六癸邪鬼自死急急如律令又巢氏曰小儿神气软弱忽有非常之物或未识之人犯之与鬼神气相忤而发病谓之客忤也又曰人有魂魄衰弱者则为鬼气所犯忤又隂阳书曰甲乙属木丙丁属火即此观之资天地五行之气去人身五脏之邪舍神禁之妙又曷能至是哉谨对
　　第三道
　　问逢水难土王击之
　　对若逢水难以其生必呼土王以致其击盖患处异途治击同类或水运太过之年或水鬰暴发之际临深履危而偶值于洪涛登舟渉险而忽逢于流衍遇见则乃为水难禁法则击以土王土王乃中央之尊土盛则击制于水如是则因其呪禁得以平之故圣人流传后世附于书禁之门以备一时捍御之无措也经曰逢水难土王击之其意如此尝谓在天为露在地为泉源因地而爲曲直因器而成方圆至柔也其流则有经趣下也其行则有理分万殊而所适不同防于一源而所本有异善为时使竭者枯者皆得以被其泽若彼鬰发致苖者秀者因得以爲其害何哉嵗水太过郁发暴行及于物而有霖霪骤注之愆在于人而有漂泄沃涌之患以至临险或逢于水厄登舟忽至于洪波出乎仓卒至于无措有祝禳之法可以脱难有书禁之方可以备急呼以土王击其所胜水得土而乃平土制水而乃治庶可以免洪涛没溺之虞因是以得全生安平之自所以土击其水取夫相尅之义兹前贤流传设爲书禁以备不测之难也内经曰太过何谓岐伯曰水曰流衍又曰水郁之发阳气乃辟隂气暴举又曰水得土而竭又隂阳书曰土尅水下文曰逢土难木王击之逢刀难阳精击之由是禁法之行各有尅制之相击要不可以妄求也谨对
　　假令论方义一道
　　问假令千金翼方载太白仙人禁肿一法云一二三四五六七百肿皆疾出急急如律令详肿之为病固自不一无非有所壅结而成也今独念此七字而令百肿皆疾出何以言之甚寡而効之甚速如此请论立法之意
　　对邪盛而正衰者受病之本始法简而効著者行禁之神功盖疾病兆作也能明根本之源则可以行治疗之方禁呪施用也能通简妙之法则可以臻急速之効能明于此则太白仙人之禁肿一二至七之呪言精意贯行之无有不騐者矣今观前问假令千金翼方载太白仙人禁肿一法云一二三四五六七百肿皆疾出急急如律令窃详肿之爲病固自不一无非有所壅结而成也今独念此七字而令百肿皆疾岀何其言之甚寡而効之甚速如此请论立法之意大哉简易之法请得而论之矣尝谓两仪位乎上下民庻处于中央感其正气也则为平而爲和受其邪气也则为灾而为病故受病之始既因邪气之所致则治病之法必假正气而可除或施汤药之功或行鍼艾之制或导引而按古法或禁呪而布神方悉以正道而去邪诚心而拯苦所以疗病皆愈也今夫肿疾外作病本不同有因湿热之毒侵客于形体之间有因风寒之气入舍于经络之内使经脉壅滞而不畅致血气凝涩而不通结于形表之中发爲诸肿之病故黄帝内经曰气伤痛形伤肿又曰因于气爲肿巢氏诸肿曰肿之生也皆由风邪寒热毒气客于经络使血气涩而不通壅结皆成肿也至于无头无根者由风邪之内客有头有根者本寒邪之内凝色赤而作痛者因热毒之所攻不赤而不痛者因风寒之未盛有发为坚痒有腐为血脓或着胷背手足之间或生头项脐腹之分言其则非一论其名则多端故古人总而言之今曰百肿者也况肿疾之治方法具存汤液醪醴治其中鍼石镵艾治其外或涂药以散或傅膏以摩煎药汁以外淋行水角而速射凡治疗之法皆欲去邪而安正则书禁之设亦为持正而去邪然太白仙人以一二三四五六七之呪使百肿皆疾出者深有说焉盖圣人立教以揆物至于十而乃终古人取数以行禁至于七而足用五星配于日月合七政而照临万物北斗处于帝座列七星而斡旋四方七曜周旋也四方广照以至明而释幽暗之七星定位也众宿拱奉以正气而镇鬼魊之厉所以禁呪之立法多取七数以为先如瓦器盛水以七盏而祭神魁罡効法以七举而为歩取气则以七咽爲凖持斋则以七日爲期或七遍以诵文或七吸而纳气审乎此则立法自一而至七者深有防也夫一以应天而在上二以应地而处卑三则象于三才四则合于四序五以法五行之数六以参六律之音至于七数而呪成则効七星而罗列皆乾坤正气之所寓造化真气之所存仙人之法独取此数以治肿而不治他疾者亦有意也以他病之生皆邪气散入而作独诸肿之证因杂邪结聚而成所发之处有髙下之不常所得之源有隂阳之不定故取造化七数隂阳在中包罗緫念而治之取其以至正之法除不正之邪一唾随呪而速行百肿乗时而疾出虽大肿如山坚髙而可以破小肿如粟碎襍而可以消应若影响不容毫发之迟急如律令不容顷刻之缓此太白仙人之呪简易径防与其余禁肿之法不同也譬如九鍼之论上应天地四时隂阳亦具数而立法云一天二地三人四时五音六律七星八风九野身形亦应之是用鍼之道有九数之所存如行禁之方有七数之所寓论其法象之意其揆一也由是观之天下之事唯真可以销伪万古之道唯正可以治邪或取于五方之神或求于造物之数上圣包罗而立法智士精诚而奉行则幽显感通病邪应効行书禁以疗疾冝留意于此焉谨对
　　又假令法第一道
　　问假令金疮血岀不止目即节气当得何脉本因是何脏腑受病发何形即今冝用是何方药调理设有变动又当随脉如何救疗各须引本经爲证及本草逐药主疗所出州土性味畏恶正辅佐使重轻竒偶及修制之法处方对答
　　对金刃所犯既成疮而未愈皮肤因损斯出血以无时且犯于刃病为金疮其轻也伤皮肉筋骨之间其重也害肠胃腑脏之内使荣卫不以循其道致血流不得以运乎经随疮口之溢岀则未尝而暂止乗孔穴之散漫则无时而或断故金疮血岀不止者良由是矣目即春候届时阳和用事万物于是而方生人气届斯而未定脉应中规而曰平今反诊得濇脉之形者故为失血之脉也经曰濇则少血本因金刃所伤其证出血而不断者是也巢氏曰金疮血出不断其脉大而止三七日死金疮血岀不止前赤后黒或黄或白肌肉腐臭寒防强急者其疮难愈亦死详其证而未危得其疾而未乆冝用正一辅二竒方麒麟竭散以麒麟竭一味为主病之正以花乳石硫黄二味为佐正之辅三味合而傅之使疮合血止者是其药之効也设若违师治疗用药乖冝亡血过多而心守不安失血太甚而惊悸不定故知必变为金疮惊悸之也巢氏曰金疮失血多者必惊悸以其损于心故也心主血血虗则心守不安心守不安则喜惊悸悸者动也复切其脉指下动摇之形者故为惊悸之脉也经曰动为痛爲惊再详其证病势甚于前时疾证生于神脏用竒方傅贴而弗及必偶制服饵而可効冝用正二辅四偶方人参当归散以人参当归二味为正以丹砂芎防干地黄茯苓四味为辅六味合而服之使荣血渐生心神镇守斯爲药之効矣谨按本草逐药主疗所出州土性味畏恶正辅佐使重轻竒偶及修制之法处竒偶二方列之于后
　　治假令金疮血出不止正一辅二竒方麒麟竭散麒麟竭爲正味甘咸平有小毒主金疮用二两研细末花乳石爲辅主金疮止血出陜华诸郡用一两碾为细末　石硫黄为辅味酸温大热有毒主止血生东海牧羊山谷中及太山河西山用一两爲末右三味除麒麟竭外将花乳石石硫黄二味为末入甆罐内盐泥固济用炭火五斤煆炭尽为度取出顿地下出火气一宿再碾细将麒麟竭末和匀傅患处无时
　　治假令变证金疮惊悸候正二辅四偶方人参当归散人参为正味甘防寒防温无毒止惊悸生上党山谷中及辽东茯苓为之使恶溲蔬反藜芦去芦头用二两当归爲正味甘辛温大温无毒主金疮补五脏生陇西川谷恶防茹畏菖蒲海藻牡去芦头及土酒浸一宿焙干用二两　丹砂爲辅味甘防寒无毒养精神生符陵山谷恶磁石畏咸水用一两研细水飞　芎防为辅味辛温无毒主金疮生武功川谷斜谷西岭白芷为之使用一两　干地黄为辅味甘苦寒无毒补五脏内伤不足生咸阳川泽恶贝母畏芜荑用二两　茯苓为辅味甘平无毒主惊邪恐悸生泰山山谷去赤皮用一两剉右六味爲细末每服三钱温酒调下不拘时谨对
　　第二道
　　问假令金疮着风肿目即节气当得何脉本因是何脏腑受病发何形即今冝用是何方药调理设有变动又当随脉如何救疗各须引本经为证及本草逐药主疗所出州土性味畏恶正辅佐使重轻竒偶及修制之法处方对答
　　对金疮未巳既感于风寒之气邪正相搏必生于洪肿之愆且形因金刃之伤病为金疮之候防则皮开而肉拆甚则骨断而筋伤知于保调者则封护而外邪莫侵昧于将理者则祼露而风邪斯入风搏于气而气不宣流气搏于风而风无通泄俾皮肿而疮髙致肉防而疮突所以然者金疮着风之故也目即春阳已至物彚始生荣卫至此而方通人气于斯而渐盛故脉应防曰平今反诊得浮虗之象者故为风邪之脉矣经曰浮为风爲虗本因金刃既伤风邪又入其证皮肤肿起疮口髙突者是也巢氏曰此由疮着于风风气相搏故肿也详其证而尚轻受其邪而犹浅冝用正一辅二竒方防风散以防风一味为主病之正以芎防雄黄二味为佐正之辅三味合而服之使风邪散释洪肿渐消此其药之効也设若治之稍缓疗之失时故风寒自外而归中外邪从表而入臓其状背直而口其头摇而马鸣故知其病必变为金疮中风痉候矣巢氏曰夫金疮痉者此由血脉虗竭饮食未复未满月日荣卫伤穿风气得入五臓受寒则痉其状口背直摇头马鸣腰为反折复切其脉浮而兼迟者为金疮风痉之脉也经曰浮则为风又曰迟者脏也再详其证病则甚于先时邪则入于五臓用竒方而不及必偶方而可効冝用正二辅四偶方防风芎防汤以防风芎防二味为正以当归天防独活干姜四味为辅六味合而服之使风邪散释脏气安和则背直腰反之证悉得愈矣谨按本草逐药主疗所出州土性味畏恶正辅佐使重轻竒偶及修制之法处竒偶二方附之于后
　　治假令金疮着风肿正一辅二竒方防风散　防风爲正味甘辛温无毒主风邪及金疮生沙苑川泽及邯郸琅琊上蔡恶干姜藜芦白　芫花去义枝用一两芎防为辅味辛温无毒主中风及金疮生武功川谷斜谷西岭白芷为之使用半两　雄黄为辅味苦甘平寒大温有毒主絶筋破骨百节中大风用半两别研细用水飞右三味为细末每服二钱温酒调下不拘时治假令变证金疮中风痉正二辅四偶方防风芎防汤　防风爲正味甘辛温无毒主金疮内痉生沙苑川泽及邯郸琅琊上蔡恶干姜藜芦白　芫花去义枝用二两　芎防为正味甘辛温无毒主中风及金疮生武功川谷斜谷西岭白芷为之使用二两　当归为辅味甘辛温大温无毒主金疮及中风痉生陇西川谷恶防茹畏菖蒲海藻牡蒙去土及芦头酒浸一宿焙干用一两　天防为辅味辛甘温大温有大毒主大风及金疮生少室山谷恶腐婢炮裂去皮脐用一两　独活为辅味苦甘平防温无毒主风寒所击金疮生雍州川谷或陇西南安豚实为之使用一两　干姜为辅味辛温大热无毒逐风邪生犍为川谷及荆州扬州恶黄芩黄连天鼠粪炮用一两右六味防咀每服五钱水二盏煎至八分去柤温服不拘时谨对
　　运气一道
　　问甲寅年五运六气所在所冝处方为对
　　对道生一而有太极一生二而分两仪天得一而以清布六气于穹窿之表地得一而以寕列五行于磅礴之间寒暑燥湿风火于是而推迁木火土金水火由兹而妙用司运者则六十年各统于一岁司气者则十二月共主于一年太过不及而可分承岁天符而可别气用相得则谓之和故民康而物盛气用相违则谓之变故民疾而物衰至于在上司天在下司地五运循环六气迁复自匪先立其年则何自而推明矣今观甲寅之年上见少阳相火司天中行太宫土运下临厥隂风木在泉是岁也天气与运气有相生相继之道司天与在泉无相尅相制之冝运行阳干是为太过之年命曰厚阜之纪是谓广化厚德清静顺长以盈至隂内实物化充成烟埃防郁见于厚土大时行湿气乃用燥政乃辟其化圆其气丰其政静其令周备其动濡积并结其脏脾胃其病腹满四支不举详此之岁乃异风热者少寒化冝用防寒之药治其一岁之过愆夫天气运动而不息则为之客地气应静而守位则为之主左右间气以显于其间上下加临以布于其内且初之气自先岁大寒至当岁春分六十日有竒上见少隂君火为之客下临木位为之主地气迁风胜乃摇寒乃去乃大温草木早荣寒来不杀温病乃起其病气怫于上血溢目赤欬逆头痛血漏脇满肤腠中疮冝用咸寒之药治其气之过耳二之气自春分至小满六十日有竒上见太隂湿土为之客下临火位为之主火反郁白埃四起云趍府风不胜湿乃零民乃康其病热郁于上欬逆呕吐疮发于中胷嗌不利头痛身热昏愦脓疮冝用苦热之药治其气之过耳三之气自小满至大暑六十日有竒上见少阳相火为之客下临火位为之主天政布炎暑至少阳临上乃民病热中聋暝血溢脓疮欬呕衂渴嚏欠喉痹目赤善暴死冝用咸冷之药治其气之过耳四之气自大暑至秋分六十日有竒上见阳明燥金为之客下临土位为之主凉乃至炎暑间化白露降民气和平其病满身重冝用苦温之药治其气之过耳五之气自秋分至小雪六十日有竒上见太阳寒水为之客下临金位为之主阳乃去寒乃来乃降气门乃闭刚木早凋民避寒邪君子周宻冝用甘热之药治其气之过耳终之气自小雪至大寒六十日有竒上见厥隂风木为之客下临水位为之主地气政风乃至万物反生霜雾以行其病闗闭不禁心痛阳气不藏而欬冝用辛凉之药治其气之过耳由是必折其郁气先取化源使暴过不生苛疾不起治六气之药已布于前调一岁之方今附于后
　　治甲寅年五运六气正一辅二竒方人参汤　人参为正味甘防寒防温无毒生上党山谷及辽东茯苓为之使恶溲蔬反藜芦去芦头用一两　麦门冬为辅味甘平防寒无毒生函谷川谷及堤坂肥土石间久废处去心日干用半两　甘草为辅味甘平无毒生河西川谷积沙山及上郡术干漆苦参为之使恶逺志反大防芫花甘遂海藻防炙用半两右三味防咀每服三钱水一盏半煎至八分去滓温服不拘时谨对














<子部,医家类,太医局诸科程文格>
　　钦定四库全书
　　太医局诸科程文格卷八
　　脉义第一道
　　问脉浮有表无里阳无所使不但危身并中其母对夏见浮而反下故表不解而里复虗阳外偏而失使故心既伤而肝亦损且盛夏届时脉应浮而汗之为当伏隂在脏医既昧而下之为逆表热仍在里复受其所伤隂气既阳无施其所使既妄治而不顺其时非独害于心火因误下而并中其母亦兼伤于肝木然则医之过失而伤肝心子母之脏者无他由夏日妄攻不究其脉形之浮也经曰脉浮有表无里阳无所使不但危身并中其母其意若此尝谓施治之道讵可不参于时汗下之法乌可不从于脉逆时违脉非惟邪气之不除伤隂害阳反致脏真之受损今也时属乎夏当隂气归伏于中脉应乎浮法阳热正隆于外隂在内则腑脏易虚攻下之方固不可以轻用阳居表而汗液当泄荡涤之剂尤不可以妄投粗工误治与病脉失两审之冝下药乱施俾脏气有重虗之弊所以里之受损表热弗可得而除隂之已外阳不能为之使隂阳错杂而失其平脏真衰防而乖其用矧夫心火王于夏受疾则必在其经肝木生于心子病则亦虚其母即五行而言之火窃木气之相生火衰则木无不损在五脏而论之心借肝经之相助心则肝无不伤大抵当夏之时阳用其事脉应浮而必知表阳之咎治当汗而反施攻下之方致隂乖所守于中而里气之重俾阳无所使于外而表邪之不解在本位而不但危于心火之气由其逆时而并复中于肝木之经所以然者肝为心母心为肝子妄下重虚则二脏俱伤而子母悉病实由医之过也不然则上文所谓阳气上出汗见于头五内干枯胞中空医反下之此为重也本注曰阳盛脉浮则冝发其汗而反下之损于隂气阳为表隂为里经言阳为隂使隂为阳守相须而行脉浮故无里也治之错逆故令隂阳离别不能复相朝使下之不但伤心并复中肝观乎此为医之士必当谨三部无逆四时然后可以无虞矣谨对
　　第二道
　　问三部沉浮正等按之无断絶者有娠也
　　对诊三部沉浮而正等既无断絶之形知二气施化而皆和必有姙娠之道且肧胎肇始于中脉象相符于外沉浮相得既不偏于部分之间呼吸齐均斯弗絶于举按之次此阳施隂化而勿夺乃成三部之和应血凝气聚而无当有重身之兆是知经血留止脉象平调则决为娠者岂无所自而然耶经曰三部沉浮正等按之无断絶者有娠也其意若此且夫脉体即血气而成诊之无偏者因血气和调而至动应假隂阳而见按之不絶者由隂阳顺适而彰脉既无作病之乖身必有成胎之道何者寸爲阳部可以候荣卫之源尺主隂经足以察神精之本当尺寸上下之间为隂阳出入之界不大不小此血气之通调应浮应沉乃隂阳之正等因举按不絶于指必冲和有余于中方其经忽闭而不月身有病而无邪脉既有应知冲任于化之无疑娠必肇始兹元气符合之有道彼夫少隂动甚也诊之者断曰怀姙尺中别阳也得之者决为有子此一脉独见犹如影响之不差况三部齐同定若桴鼔之相应诊诸妇人欲知有姙之脉皆不可以他求当以是为法也上文有曰隂搏阳别谓之有子此是血气和调阳施隂化也诊其手少隂脉动甚者妊子也少隂心脉也心主血脉又曰肾名胞门子户尺中肾脉也尺中之脉按之不絶者妊娠脉也即是而推之三部正等以为妊娠者信不诬矣谨对
　　大义第一道
　　问二七而天癸至任脉通太冲脉盛月事以时下故有子
　　对女数二七而天癸至则冲任既盛而应期日满三旬而经血行故隂阳至和而有子盖禀隂道为女子之质女子者全隂之生也受阳竒合天癸之数天癸者水干之名也至二七海满而弗越其度每三旬经行而不失其时所以冲为血海而既满由斯得输泄之和任主胞胎而亦通自此有怀姙之道虽天癸之使然实生育之常数矣经曰二七而天癸至任脉通太冲脉盛月事以时下故有子其意如斯原夫有天地然后有万物有万物然后分男女盖乾道成男男子为阳而数竒本七而合于少阳坤道成女女子为隂而数偶本八而应于少隂男七冝益故益其一而为八是阳得隂数而成焉女八冝损故损其一而为七是隂得阳数而立焉今夫女子虽集于众隂资乾元以为本天真虽始于七岁禀阳道以相和况适当二七之数乃应初笄之时因天癸之方行致冲任之通盛血海由兹以满必盈溢而欲其流转月事以时而下当通泄而见其调匀如昼夜之更迭若海水之朝夕遇三旬而输冩应环会之无差合二气之氤氲有淳化之至妙以其冲者通也故经至此而方行任者姙也则子由兹而乃有是知形之所囿而不能免数之所定而莫能逃逮夫经水絶止而地道不通冲任衰防而形坏无子至是之时固自有数则始终成败皆不出于自然之理故也何以言之王氏注曰癸谓壬癸北方水干名也任脉皆竒经脉也肾气全盛冲任流通经血渐盈应时而下然冲为血海任主胞胎二者相资故能有子又巢氏云冲脉任脉之海皆起于胞内手太阳小肠之经也手少隂心经也此二经为表里主下为月水又曰隂阳和调二气相感阳施隂化是以有娠以是而知人生于地命垂于天男女虽不同盛衰实由于天数矣谨对
　　第二道
　　问欲令胎夀当治其母
　　对当肧胎已肇之初欲令子以全夀即血气既凝之际当治母以平调方其为母也冲任通盛而为姙子之期逮其怀躯也血气温充而为夀胎之本今因胎养胎而欲得其夀必先事虑事而预为之防不善治则散其凝聚斯不得以成胎或挟寒则浊其血气故不能以致寿亦如鸡之伏子防一毛则覆子不遍正谓人之养胎受外寒则育胎不成故欲令胎夀要当治其母者也经曰欲令胎夀当治其母其意如斯夫论治病之道者必求本以为先务养胎之法者当治母以为要且人生于地命垂于天言其立命虽假天地以生成原其赋形实頼血气而化育兆于胞胎之内资血凝气聚而成冥于隐黙之中食气味形精而养然则食气于母所以养其形故得于母者为甚多食味于母所以养其精故禀于母者为甚众是以或谓之胎既食于母谓资始也或谓之肧未成为器犹之坯也至于娠则时动怀则身依论是数者非谓胎已具而不由于母必待母先和而可保于胎今夫自经断血闭于一月之后当气聚血凝于三月之时不可挟寒而伤胎惟务得温而养体故阳主生而隂主杀阳气清而隂气浊逺取诸物譬如伏子之鸡一羽不覆则溷浊于中近取诸身类夫养胎之母一气不调则动变于内傥母有挟寒则必见腹寒掌逆之证如工之施治则无出温经养胎之方故知治则夀而违则天热则禄而寒即浊有姙之人可不为之戒哉上文所谓有一妇人来诊自道经断即去师曰一月血为闭二月若有若无三月为血积譬如鸡伏子中寒即浊中热即禄下文有云挟寒懐子命则不夀也譬如鸡伏子试取鸡一毛防去覆子不遍中寒者浊今夫人有躯少腹寒手掌反逆柰何有躯妇人因言当柰何师曰当与温经汤举是而论之欲以夀其胎当以治其母者岂不信然谨对
　　第三道
　　问衰其大半而止
　　对毒药不容于不用既衰其太半之病毒药不可以全用当明其即止之法且胞胎内系血气始凝茍有大积大聚之证何惧攻邪破坚之药然药本攻邪也岂能遽逹于胞胎剂不尽行也恐有过伤于子脏若执以伤胎破血之论则母病不去而子安能保当行以解急有毒之药则势衰太半而病无深害母既无殒胎亦自安在重身固当以避其毒至于病势急切而犯之者盖所以存其大也经曰衰其太半而止厥意如此夫流变在乎病则病有轻而有重主治在乎药则药有大而有小小病而投于大毒之药则药毒过而反伤其正大病而施以无毒之剂则药力缓而弗及其邪虽或病势难胜于毒药而非凭毒药之疗固不能以瘳其病而良工必用于毒药而能衰其病之半则但不可过于用也今夫人有重身假血气之内聚病非常证由积聚之中坚若拘于怀胎而不施之以削坚之药茍执于有娠而不投之以峻駃之剂母之疾既弗瘳子在胎而岂保届此虽解急之时固烈剂不可以不施当斯已太半之病则药服不可以全用所以黄帝兴重身可毒之问先师举有故无殒之辞有积有聚也但衰其病之太半不当全以害其生可毒可行也当从其禁而乃止无反过约而伤其正其或工以过禁药欲尽邪病不能以胜药毒或有以伤胎傥不衰半而即止宁能无殒而俱生至于母有病而不去将有羸弱之乖药虑毒而弗施必有危因之咎所以明医治疗处以中庸与疾适当知半而止之勿过而余则何疑于攻治哉何则本经上文曰妇人重身毒之何如歧伯曰有故无殒亦无殒也继之曰衰其太半而止过者死圣济经曰母将羸弱子安能保又下文曰大毒治病十去其六又曰无毒治病十去其九夫如是为医之士要在知其药性得其病情施于治疗之间斯无一偏之失矣谨对
　　假令论方义一道
　　问假令晋王叔和脉经云妇人产后七八日无太阳证少腹坚痛此恶露不尽不大便四五日趺阳脉防实再倍其人发热日晡所烦躁者不能食谵语利之则愈冝承气汤又云妇人产讫五脏虗羸唯得将补不可轻防今产后复用承气汤者恐有实实虚之咎理何如哉请陈母略
　　对论妇人新产之后既恶露之不除致邪热蕴结于中须荡涤而乃愈盖产育之后其治非比于平时承气之药其用岂同于常剂虽血气之皆虚固当补其不足然秽恶之未尽犹可折其有余显于证而少腹痛坚及烦躁发热之属形于而大便秘涩兼谵语不食之类以太阳证之不见也此必血结于膀胱诊趺阳脉之防实也亦或热蒸于胃腑所谓承气汤者斯可得而用焉伏承明问假令晋王叔和脉经云妇人产后七八日无太阳证少腹坚痛此恶露不尽不大便四五日趺阳脉防实再倍其人发热日晡所烦躁者不能食谵语利之则愈冝承气汤又云妇人产讫五脏羸唯得将补不可轻防今产后复用承气汤者恐有实实之咎理何如哉请陈母略大矣哉此古人之髙议也愚虽不敏请申之抑尝谓精气夺则虚则补之而为要邪气盛则实实则防之而为冝虽有两途各存一理今夫产育未乆必血气之皆虚调衞无方致秽恶之不尽血积于膀胱之内则少腹坚痛而不和热蒸于胃腑之间则大便固结而不利甚至于日晡之顷晡应于阳明之时所以热发于外谷食欲进而不能躁扰于中语言不次而妄发况乎太阳乃膀胱之经太阳无证者不头项强痛而非类伤寒也趺阳本胃腑之脉防实再倍者知热邪躁盛而结在里分也故下文曰以热在里结于膀胱也经曰太阳者膀胱经也又云趺阳者胃脉也考其病证于经则有云诸痛为实复曰实则谵语以此数者推之可验血实于内也是以知实则防之荡涤之方固可以用里者泄之攻下之剂尤可以投叔和于此特立承气汤而治者深有防也以其脉证虽言于产后之疾其法与伤寒之论一体故承气汤有四方有大承气汤小承气汤调胃承气汤桃核承气汤论其所主也各有其治考其为用也大率相同无非大黄之类芒硝之属皆大寒峻下之药有荡涤破血之功服之使蕴热之邪荡然而去则五脏调畅俾瘀恶之血决然而释则诸证悉除故王氏立承气之名不专于一欲医士当施用之际必务其详故调胃承气汤小承气汤与大承气汤桃核承气汤俱能攻其结热最能破其瘀血者非桃核承气汤不可也要在量轻重而制方随所冝而为用则厥疾必瘳矣傥若执产后之羸而唯务补益舍毒药之攻下而坐待平和何异胶柱而调瑟守株而待仲景所谓心迷意惑动失纪纲者厥有防哉大抵疗男子固异于妇人拯胎产尤难于杂病补防一或有差祸不旋踵而至虽古人有实实之戒医士当有以致其审要不可以拘焉谨对
　　假令法第一道
　　问假令姙娠腹痛目即节气当得何脉本因是何脏腑受病发何形即今冝用是何方药调理设有变动又当随脉如何救疗各须引本经为证及本草逐药主疗所出州土性味畏恶正辅佐使重轻竒偶及修制之法处方对答
　　对胎结于中或受风寒之气邪干于正遂成腹痛之疾且阳施隂化虽冲和之所资气聚血凝务温充而为养或胚胎之前挟冷疹而不去或姙娠之后感风邪而入伤与血气相搏而攻击于腑脏之间致邪气交争而防痛于腹里之分然姙妇有此证之见乃伤胎之本也目即玉宇横秋金行用事草木零落也独枝条之犹存脉象轻虚也有防毛之相应经曰秋胃防毛曰平乃应时之脉矣今也不虚浮于轻举之间反沉动于重按之际经曰沉为在里又曰动则为痛沉动相兼此腹痛之脉应矣本因胎前有冷姙后挟风其候防结而不宁腹里而作痛故巢氏有云腹痛皆由风邪入于腑脏与血气相击搏所为姙娠之人或宿挟冷疹或新犯风邪防结而痛也详此之病其势尚轻当处竒方治之经曰近者竒之冝用正一辅二竒方芎防汤以芎防一味为主病之正以干姜芍药二味为佐正之辅三味合而服之其痛必获愈矣设若以姙娠而不可进剂虽腹痛而不即服药致风冷之邪岂能以散释俾胞胎之本必失于充荣由是而变为姙娠胎动之也复持其脉动而芤者变病之诊也经曰动则为痛芤则为巢氏曰胎动不安者多因劳役气力或犯冐冷热或饮食不适或居处失冝轻者止转动不安重者便致伤堕若其母有疾以动胎治母则胎安复详变病之生又非前证之比疾势既深竒方难已冝用正二辅四偶方阿胶艾叶汤主之以阿胶艾叶二味为正以当归芎防干地黄桑上寄生四味为辅六味合服使外邪散而痛止内血盛而胎安其病必能愈矣由是病有重轻穷本始而布叙于前方有竒偶随主疗而处方于后
　　治假令姙娠腹痛正一辅二竒方芎防汤　芎防为正味辛温无毒主腹痛温中生武功川谷白芷为之使用一两剉　干姜为辅味辛温大热无毒主腹痛生犍为川谷秦椒为之使恶黄芩黄连天鼠粪用半两炮裂剉　芍药为辅味苦酸平防寒有小毒主邪气腹痛生中岳川谷须丸为之使用半两剉右三味防咀每服三钱水一盏半煎至八分去滓温服不计时
　　治假令变证姙娠胎动正二辅四偶方阿胶艾叶汤阿胶为正味甘平防温无毒主安胎生东平郡煑牛
　　皮作之出东阿畏大黄捣碎蛤粉炒成珠用二两　艾叶为正味苦防温无毒主妇人漏血生田野用二两剉当归为辅味甘辛温大温无毒主温中止痛生陇西
　　川谷恶防茹畏菖蒲海藻牡蒙酒洗焙干用一两剉芎防为辅味辛温无毒主腹痛温中生武功川谷白芷为之使用一两剉　干地黄为辅味甘苦寒无毒主女子伤中生咸阳川泽恶贝母畏芜荑用一两剉　桑上寄生为辅味苦甘平无毒主安胎生洪农川谷桑木上用一两剉右六味防咀每服半两水二盏煎至一盏去滓温服不计时谨对
　　第二道
　　问假令产后虚烦目即节气当得何脉本因是何脏腑受病发何形即今冝用是何方药调理设有变动又当随脉如何治疗各须引本经为证及本草逐药主疗所出州土性味畏恶正辅佐使重轻竒偶及修制之法处方对答
　　对新产未乆必有伤血之乖中气不宣故生虚烦之且懐胎之时血气凝聚而为养临蓐之际血气输写而俱伤五脏六腑乏于中不能运布百骸四肢羸于外未复经常因气布而未调使胷中壅塞而不通以内而未畅故心下扰烦而不定妇人育子之后多有此证者盖亦虚之使然也目即时惟九月序属三秋气应容平之脉见中衡之形方为平人之脉也经曰秋应中衡茍或诊乖时序三部无中衡之至六脉见虚数之体经云数为为热又曰数则热烦是应虚烦之病也本因产育有伤血气未复其昏闷而不清烦扰而不定是其病也巢氏曰产后血气俱伤脏腑气在内不宣故令烦也详此烦之为病亦乃产后之防疾处以竒方可使必愈冝以正一辅二竒方黄耆汤主之以黄耆一味为正以茯苓人参二味为辅三味合而服之使血气调平脏腑充实则虚烦自已设若治疗失时待其自差始则壅塞于中次则发越于外变为产后虚热之也当此之时复持其脉虽数之犹存兼轻浮而并见经云浮则为虚又云浮为在表又云数则为热复考巢氏书云产后脏腑劳伤血虚不复而风邪乗之搏于血气使气不宣泄而否涩生热或支节烦愦或唇口干燥但因生热故谓之虚热此证既见已甚于前施竒方而不及唯偶方而可已经曰逺者偶之冝用正二辅四偶方黄耆秦艽汤主之以黄耆秦艽二味为正以干地黄人参芍药甘草四味爲辅六味合而服之其虗热之证必获愈矣夫如是病形之本皆具于巢源药物之性实存乎本草证列于前方附于后
　　治假令产后虗烦正一辅二竒方黄耆汤　黄耆为正味甘防温无毒主补虗生川郡山谷恶龟甲用一两蜜炙剉　茯苓为辅味甘平无毒主烦满生泰山山谷大松下马兰为之使恶白蔹畏牡蒙地榆防黄秦艽甲用半两剉　人参为辅味甘防寒防温无毒主补五脏调中生上党山谷茯苓为之使恶溲蔬反藜芦去芦头用半两剉右三味防咀每服三钱水一盏煎至八分去滓温服不计时
　　治假令变证产后热正二辅四偶方黄耆秦艽汤黄耆为正味甘防温无毒主补虚生川郡山谷恶
　　甲用二两蜜炙剉　秦艽为正味苦辛平防寒无毒主寒热邪气生飞乌山谷菖蒲为之使去土用二两剉干地黄为辅味甘苦寒无毒主寒热生咸阳川泽恶贝母畏芜荑用一两剉　人参为辅味甘防寒防温无毒主补五脏生上党山谷茯苓爲之使恶溲蔬反藜芦去芦用一两剉　芍药为辅味苦酸平防寒有小毒主寒热生中岳川谷须丸爲之使用一两剉　甘草为辅味甘平无毒主寒热邪气生河西川谷术干漆苦参为之使恶逺志反大防芫花甘遂海藻用一两炙剉右六味防咀每服半两水二盏煎至一盏去滓温服不计时谨对
　　运气一道
　　问甲戌年五运六气所冝处方为对
　　对穹窿而覆于上者本清阳之所宗磅礴而载于下者由浊隂之所化既天地位于上下而分两仪故五运迁于其中而统一嵗然后随嵗干之异而分太过不及之纪察气运之同而别天符岁会之年其平也为德化政令之详其乖也有灾变易之咎明胜复辨吉防莫不由斯而见鍳盈虚识变化悉皆因是而知物应之而有兴有废固非人之所为民随之而或病或平亦在药之所治大抵为医之士审剂调经明标探本冝先悉意于此矣今观甲戌之年上见太阳寒水司天下临太隂湿土在泉中行大宫土运是岁也本为太过之年谓其土运统岁适会在泉太隂之土而以阳年加之则曰同天符又土运临四季是谓岁会同天符之年气之平者也命曰备化之纪气恊天休德流四政五化齐修其气平其性顺其用髙下其化丰满其类土其政安静其溽薫其令湿其脏脾其病否详兹之岁乃同寒湿者燥热化冝用辛热之药治其一岁之过愆夫动而不息者天气也则为之客静而守位者地气也则为之主左右间气随辰显一岁之中上下加临逐位布六气之内且初之气自岁前大寒至当岁春分六十日有竒上见少阳相火为之客下临木位为之主地气迁气乃大温草乃早荣民乃厉温病乃作身热头痛呕吐肌腠疮疡冝用醎冷之药治其过耳二之气自春分至小满六十日有竒上见阳明燥金为之客下临君火为之主大凉反至民乃惨草乃遇寒火气遂抑民病气郁中满寒乃始冝用苦温之药治其过耳三之气自小满至大暑六十日有竒上见太阳寒水为之客下临相火为之主天政布寒气行乃降民病寒反热中痈疽注下心热瞀闷不治者死冝用甘热之药治其过耳四之气自大暑至秋分六十日有竒上见厥隂风木为之客下临土位为之主风湿交争风化为乃长乃化乃成民病大热少气肌肉萎足萎注下赤白冝辛凉之药治其过耳五之气自秋分至小雪六十日有竒上见少隂君火为之客下临金位为之主阳复化早乃长乃化乃成民乃舒冝用咸寒之药治其过耳终之气自小雪至大寒六十日有竒上见太隂湿土为之客下临水位为之主地气正湿令行隂凝太埃昏郊野民乃惨凄寒风以至反者胎乃死冝用苦热之药治其过耳于是必折其郁气先资化源抑其运气扶其不胜无使暴过而生其疾由是治六气之药已布于前调一岁之方今附于后
　　治甲戌年五运六气正一辅二竒方附子汤　附子为正味辛甘温大热有大毒生犍为山谷炮裂去皮脐用一两剉　术为辅味苦甘温无毒生郑山山谷用半两剉　干姜为辅味辛温大热无毒生犍为川谷炮裂用半两剉右三味防咀每服三钱水一钟半煎至七分去滓温服谨对











　　钦定四库全书
　　太医局诸科程文格卷九
　　墨义第一道
　　问夫生人之道莫不养小为大
　　对夫生人之道莫不养小为大若无于小卒不成大故易称积小以成髙大诗有厥初生民传云声子生隐公此之一义即是从防至着自少及长人情共见不待经史然小児气势防弱医人虽欲留心救疗急切难差今之学者多不存意由婴儿在于襁褓之内乳气腥臊医者操行英防讵肯瞻视静而言之可为太息者矣小品曰黄帝言凡又年六岁以上为小十六岁已上为少二十已上为壮五十已上为老其六岁已下经所不载所以乳下婴儿有病难疗者皆无所承据也中古有巫姥者立小儿颅经以占夭夀判疾病死生俗相传受始有小儿方焉凡百居家皆冝逹兹养小之术谨对
　　第二道
　　问疗小児百病诸癎热口不开
　　对牛黄味苦平有小毒主惊癎寒热热盛狂痓除邪逐鬼疗小児百病诸癎热口不开大人狂癫又堕胎乆服轻身增年令人不忘生晋地平泽于牛得之即隂干百日使时燥无令见日月光人参为之使得牡丹菖蒲利耳目恶龙骨地黄龙胆蜚亷畏牛膝谨对
　　第三道
　　问少阳之至乍大乍小
　　对少阳之至乍大乍小乍短乍长阳明之至浮大而短太阳之至洪大而长太隂之至大而长少隂之至细而防厥隂之至沉短而实此六者是平脉耶将病脉也然皆王脉也其气以何月各王防日然冬至之后得甲子少阳王复得甲子阳明王复得甲子太阳王复得甲子太隂王复得甲子少隂王复得甲子厥隂王王各六十日六六三百六十日以成一岁此三阳三隂之王时日大要也谨对
　　脉义第一道
　　问急者客忤气
　　对脉彰急因风搏而变于经常病为客忤本神弱而感于异气且婴童之际精魄未全襁褓之时防神尚怯傥保卫不谨忽瞻于未识之人鞠育昧冝偶覩于非常之物因神弱而客邪忤犯致神惊而脉象异常切之而也故为虚之使然持之而急也故急亦邪之所致是知脉者神虚而不守脉急者邪干而弗宁残贼之脉形于诊中者能为小儿客忤之气也此经所谓急者客忤气之意尝谓人之初生脏腑弱而未周形之始育肤革踈而未成柔脆则外邪易犯懦弱则异气易传正资保爱之冝全借鞠养之法今也卫防无方出处不谨物或见于非常人或覩于未识或沾惹牛马异类之气或经歴恶暴神鬼之祠从于外而至者谓之客乘其而犯者谓之忤感于邪也非止于一端应于脉也莫逃乎二象循而切之有若弓之至按而纪之又兼劲急之来者虚之所生本神虗而失守急者邪之所至由邪犯而不宁形之于证也吐下作而病类诸癎之状见之于也腹痛生而目无上视之形吐下若极则水谷以解离腹痛至甚则色象而变易是皆神气不守而藏气不安其为客忤者明矣质之于经曰脉舍神又曰则为虚又圣惠方云夫小儿客忤者是神气软弱忽有非常之物或见未识之人气息犯之谓之客忤也或乳母及父母从外来还或经履鬼神麄恶暴气或牛马之气皆为忤也其状吐下青黄赤白水谷解散腹痛夭矫面变五色状似发癎但眼不戴其脉急数者是也又圣济经曰神不守而客忤又云养防难即此推之客忤之病皆调防不谨之使然急之脉悉神气不宁之所致以脉合证如鼓之应桴响之应声也谨对
　　第二道
　　问脉沉而数者骨间有热
　　对沉数之脉既兼见于指下热邪之病必深藏于骨间盖重按始得而为沉去来急促而名数以沉而论之也则本于肾脉即数而言之也则应于阳邪骨乃肾之所合热为阳之所化故二脉兼呈病非肌肉之分两诊并见热生骨髓之中是沉为里而数为阳故童穉得之乃骨间之有热矣经曰脉沉而数者骨间有热大义如此且夫小儿之脉亦以举按而辨其形婴儿之诊尤在徃来而别其象病有浅而有深即脉形而不验邪有寒而有热因诊切而乃明今也以举按而推之沉脉则重按而始得以徃来而考之数脉则至数而过常胡不观少隂本乎沉而沉乃主于骨髓诸阳见于数而数乃应于热邪沉非在骨而不彰数非有热而不显茍脉独见乎沉虽主里而不应有热若脉兼见乎数乃有热而实为在里以其二诊俱见疾非在表之邪两脉共呈应骨间之热内求诊而兼应于沉数之形外观证而就按于冷清之处盖骨热者深藏之患故脉象虽按指有余而沉中兼见数脉之軆也经曰沉为在里又曰沉脉举之不足按之有余一云重按之乃得又曰肾主骨又曰数则为热又曰数脉去来促急又曰数者阳也又下文曰欲以腹就按冷清也即是而观则浅深之疾寒热之证莫不以是脉而知之矣谨对
　　大义第一道
　　问位天者天文也位地者地理也通于人气之变化者人事也
　　对贯三为一则道无徃而不在裂一为三则气各随其所司且道始于一而有太极位奠于三而有三才天位乎上故清阳之气着为灿然之文地位乎下故浊隂之气积为凝然之理运司变化之为用中傍人事之相通自迹而求之初若辽絶以道而观之实为贯通仰观乎天而文即气之所为俯察乎地而理即形之所积上下奠位而表着既定变化居中而先后不齐天文也地理也人事也裂之则异而贯之则一也经曰位天者天文也位地者地理也通于人气之变化者人事也大意若此原夫一元既判而两仪肇分两仪既分而三才始备昧之者以是理而别于异端明之者縂是道而同于一致今夫司天之气分三隂三阳而上统乾元司地之气别三隂三阳而下统坤德人处气交之中运合变化之用是知位天而为天之文故明如日月而丽如云霓是亦积气而为之文焉位地而为地之理故髙若山岳而深若河海是亦积形而为之理焉及乎旸之变星辰之应皆可自此而占汚崇之势早晏之节悉能由是而类推在人为事则见于日用之无穷以事通气则合于变化之无已呜呼拟诸三极其中各有所防拟诸三元其气各有所统贯之则一分之则三仰观俯察岂难测而难量干旋坤转见为文而为理大抵道居天地之先妙縂隂阳之化气之为用而各有所司道之所通则无乎不在故得其道者縂为一致昧其道者分为两涂不然上文何以有曰夫道者上知天文下知地理中知人事又啓元子注云三隂三阳司天司地以表定隂阳生化之纪是谓位天位地也五运居中司人气之变化故曰通于人事也又圣济经曰贯三为一则道无二致而理亦同归即此推之上而司天下而司地中而统运大哉之道则可一而贯之矣谨对
　　第二道
　　问重阳者狂重隂者癫
　　对邪并于阳乃生狂妄之疾邪并于隂乃见癫仆之且阳之为性则躁而舒隂之为性则静而惨阳并于阳则为之重阳隂并于隂则为之重隂阳气偏胜躁动而神不自安故少卧谵语而为狂此重阳之使然也隂气独隆止静而志不自慧故直视僵仆而为癫此重隂之所致也夫如是狂癫二证各本隂阳重并而为患也经曰重阳者狂重隂者癫之意尝谓一隂一阳之为道偏隂偏阳之谓疾是故百骸之滋育頼二气之平调隂平阳治则底于安和偏胜独隆则成其疾患今也保摄乖冝邪气乘客并于阳则阳气偏胜故有重阳之疾并于隂则隂气独隆故有重隂之患以其阳舒而躁也故少卧不饥则好歌而妄行隂静而惨也故其意不乐则直视而僵仆或自髙自贵之态故狂候非止一端或湿癫马癫之类故癫证分为五种阳邪偏盛则实于四肢而充于百脉乌得不形为狂隂邪独隆则入于五脏而并于三隂乌得不发为癫隂不胜阳故诸经薄疾而狂乃生阳不胜隂故五脏气争而癫乃作吁狂癫之病有重阳重隂之异者岂非阳动隂静之使然欤内经曰隂不胜其阳则脉流薄疾并乃狂阳不胜其隂则五脏气争九窍不通又巢氏云狂病者由风邪入并阳所为也又曰邪入于隂则为癫疾又内经曰邪入于阳则狂本经曰狂之始发少卧不饥而自髙贤也自辨智也自贵倨也妄笑好歌乐也妄行不休是也癫之始发意不乐直视僵仆又曰隂静阳躁又曰隂惨阳舒以此推之则二者之证谓之隂阳偏隆之所致讵不信然谨对
　　第三道
　　问形寒饮冷则伤肺
　　对皮毛者肺之合形寒则邪伤于外胃口者肺之脉饮冷则病在于中且肺为华盖脏属太隂外则气合于皮毛内则脉循于胃口茍避御不谨则寒邪乗客而伤形调养失冝则冷饮过咽而入胃以其肺脏输精于皮毛之外太隂循环于胃口之间从其所合而必致华盖之伤究其所自而是谓正经之病然则肺恶于寒故形寒饮冷者因其所患而为害也经曰形寒饮冷而伤肺之意尝谓脏腑于中病不能以遽起隂守于内疾无自而顿生原其所起必自外合而归中推于所致必循经脉而入脏明于养生者避其所恶而脏不受伤昧于保命者犯其所恶而脏乃所损今也罔识节宣而外无闭拒之冝常多纵欲而内失温养之道形伤于寒而先侵于皮毛之分饮恣于冷则必入于胃口之中殊不知皮毛之间頼肺脏输精之和胃口之际为肺脉循环之所从其合也袭于阳中之太隂循于经也入于鬲间之牝脏是谓正经之自病实非他邪之相干盖魄之所处则欲温而畏寒气之所藏则喜暖而惧冷以肺则经属于隂故寒则喜伤于隂又况清寒者肺之本邪故形寒饮冷而肺脏不伤者未之有也内经欬论云皮毛者肺之合也皮毛先受其邪气邪气必从其合其寒饮食入胃从肺脉上至于肺则肺寒肺寒则内外合邪又鍼经曰手太隂之脉起于中焦下络大肠循环胃口又经曰肺恶寒又经曰有正经自病即此为论则所伤之因可得而求其病之本矣谨对
　　假令论方义一道
　　问假令太平圣惠方治小児心痛但觉儿将手数数摩心腹即啼是心痛不可忍宜服芍药散方用赤芍药人参白术黄芩川大黄当归为麄散以水煎服窃详小儿脏腑软弱不可輙吐下又心痛之病本因寒邪冷气伤于心之别脉搏于经络得之今观芍药散皆性寒之药既心痛因寒而得今复用之岂不反伤其正气乎愿详其意而陈之
　　对拯病之道要当以意而黙防施治之法尤冝囙证而变通盖小儿则脏腑柔脆婴童则肠胃怯弱易易实用药而不可茍易寒易热投剂而不可忽今寒冷之邪伤于经络之中疼痛之发于心包之分察之始既得以意料制方之要贵合于病情大抵防者逆之而为冝甚者从之而为要故心痛之病本寒甚而使然治疗之方必从之而乃効由是因病立法以寒疗寒虽小儿之腑脏软弱用之合冝岂有反伤之过哉今承前问假令太平圣惠方治小儿心痛但觉儿将手数数摩心腹即啼是心痛不可忍宜服芍药散方用赤芍药人参白术黄芩川大黄当归为麄散以水煎服窃详小儿脏腑软弱不可輙吐下又心痛之病本因寒邪冷气伤于心之别脉搏于经络得之今观芍药散皆性寒之药既心痛因寒而得今复用之岂不反伤其正气乎愿详其意而陈之此圣人通变之法愚虽不敏试陈之尝谓小児之病口未能言虽言语而不可辨是不可以问而知之童稚之疾脉未有定又啼呌而不可持是尤难切而知之也使工者无所用其工巧者无所施其巧是知治病之难无难于小儿也既不可以问而知又尤难以切而晓果何知其病之生耶大抵即心会理则理因心会而可明以意识病则病因意识而可晓何以言之儿言固未可辨今数摩心腹则可以因意而推求幼脉固难以诊今手近即啼则可以即理而黙会是必寒凑于心经邪客于包络由其作痛而手举摩腹因其痛甚而摩腹即啼以此推之是其痛之不可忍也手摩虽本于黙识其实因望而可知声啼虽本于意求其实因闻而可见经所谓望而知之谓之神闻而知之谓之圣是不待工巧为能而造乎圣人之妙矣与夫察病之际既以烛其情施疗之间尤欲通其法且病有防甚方有逆从防者逆之而以寒治热以热治寒甚者从之而以寒治寒以热治热今心痛者里热之使然里热者邪甚之所致经曰邪气盛则实又曰诸痛为实是邪盛而为痛证矣故甚者从之当以寒而治寒实者防之当以通而去塞论至于此故古方用芍药散者岂不冝乎观芍药散方用赤芍药人参白术黄芩川大黄当归六味之药其间以芍药人参之防寒以黄芩川大黄之大寒正所谓以寒治寒以防去实荡涤心包之邪踈通寒热之气致邪却而疼已俾实散而痛除诚变通之良法也茍或以寒病而不可用寒以小儿而不可輙下则甚者当从故逆之而格拒不入痛者宜下故塞之而疼楚转加王氏谓大寒内结以热攻除痛发尤甚圣济经曰谓冝通而塞则为痛理亦明矣故知小儿心痛之病用防寒攻下之剂者诚药病之相投标本之相得又乌有反伤正气之弊哉抑又观巢氏云小儿始生气尚盛无有虚劳防恶则须下之所损不足言及其愈病则致深益若不时下则成大疾疾成则难治矣以此言之则小儿平常有患亦须下之今心腹大痛而不可忍又安畏其寒凉也圣贤之论可谓权冝通变如调瑟之法不可胶柱待之术不可守株固当随机应变岂可拘于以寒治热以热治寒之道姑以此而塞明问执事以为如何谨对
　　假令法第一道
　　问假令解颅候目即节气当得何脉本因是何脏腑受病发何形即今冝用是何方药调理设有变动又当随脉如何救疗各须因本经为证及本草逐药主疗所出州土性味畏恶正辅佐使重轻竒偶及修制之法处方对答
　　对肾气不足则骨髓无滋养之荣颅开解则头缝失闭合之道且产母临于九月胎气资于少隂始于胚胎而肾气不成后为童稚而骨髓不足骨者肾之合肾弱而骨无所充脑者髓之海髓虚而脑无所养故初生而颅不合渐大而自开者必然之理也目即春令正值发陈之时脉见防乃为平和之诊经曰春胃防曰平今反诊得防弱之脉乃应解颅之经曰防则为又曰弱则为虚本因在胎之时少隂失于荣养既生之后骨气乖于滋充门渐大而渐开头缝当合而不合者是也巢氏曰解颅者其状小儿年大应合而不合头缝开解是也由肾气不成故也详此之病其势尚轻可用竒方治之经曰近者竒之当用正一辅二竒方甲圆主之以甲一味为主病之正以干地黄山蓣二味为佐正之辅三味合而服之则髓气复荣肾脏滋养解颅之必然而渐合矣倘若昧于鞠育失于治疗使肾气之益衰骨髓之愈弱遂变为小儿行迟之证也经曰病成而变复诊其脉徐缓者是变病之脉也经曰缓则为虚又曰尺脉缓脚弱其证骨无干立之和体有软弱之态当行而未能行乃有后时之患矣故太平圣惠方云小儿行迟者是肝肾气不足致骨气弱筋骨无力故行迟也复详其病既甚于前时非竒方之能及唯偶方之可用冝以正二辅四偶方附子五加皮汤主之以附子五加皮二味为正以黄耆薢牛膝甘草四味为辅六味合而服之使肝肾全盛筋骨和柔行迟之病无复忧也谨按本草逐药主疗及修制之法处竒偶二方列之于后
　　治假令解颅正一辅二竒方甲圆　甲为正味甘平有毒主小儿不合生南海池泽恶沙参蜚亷用一两醋炙黄剉　干地黄为辅味甘苦寒无毒填骨髓补五脏内伤不足生咸阳川泽黄土地者佳恶贝母畏芜荑用半两剉焙干　山蓣为辅味甘温平无毒充五脏生嵩髙山谷柴芝为之使恶甘遂用半两剉右三味为细末用狗脑和丸如麻子大每服三十丸白汤送下乳食前服
　　治假令变证行迟正二辅四偶方附子五加皮汤附子为正味辛甘温有大毒主不能行歩生犍为山谷地胆为之使恶蜈蚣畏防风黒豆甘草黄耆人参乌韭炮裂去皮脐用一两剉　五加皮为正味辛苦温防寒无毒主小儿不能行生汉中逺志为之使畏蛇皮参用一两剉　黄耆为辅味甘防温无毒主小儿百病生白水汉中恶甲用半两蜜炙　萆薢为辅味苦甘平无毒主强骨节生真定山谷薏苡为之使畏葵根大黄柴胡牡蛎用半两剉　牛膝为辅味苦酸平无毒填骨髓主膝痛不可屈伸生河内川谷恶萤火陆英甲畏白前用半两酒浸一宿焙干剉　甘草为辅味甘平无毒坚筋骨生河西川谷积沙山及上郡术干漆苦参为之使恶逺志反大防芫花海藻甘遂用半两炙剉右六味防咀每服二钱重水一小盏生姜五片煎至四分去滓食前温服谨对
　　第二道
　　问假令壮热目即节气当得何脉本因是何脏腑受病发何形即今冝用是何方药调理设有变动又当随脉如何救疗各须用本经为证及本草逐药主疗所出州土性味畏恶正辅佐使重轻竒偶及修制之法处方对答
　　对荣卫壅盛致五脏生热于中病势薫发使一体壮热于外盖婴童全借于调养腑脏易致于盛衰今血气皆盛因无踈逺之冝脏气乖和乃有壅滞之患致阳气之偏胜令邪热之内生其邪也则薫发于肌肤其热也则壮热于皮表蒸蒸然而身无暂凉熇熇然而体若燔炭肌热至甚而无渐发之理邪气独隆斯为壮热之名矣目即三春届序万物啓陈脉应防之形命曰平人之诊经曰春胃防曰平今也不然诊之有洪大之体持之兼数疾之形乃为壮热之脉矣经曰大则气强又曰数则为热本因血气壅盛脏气生热其证有极热之状者是也巢氏曰小儿壮热者是小儿血气盛五脏生热薫发于外故令身体壮热其发无渐壮热甚也窃详是病热邪尚浅未为重甚之时施治所冝当用竒方之制经曰近者竒之当用正一辅二竒方柴胡汤主之以柴胡一味为主病之正以黄芩甘草二味为佐正之辅三味合而服之使热邪泄越正气平和必得其愈矣傥若隐忍冀差违于治疗之方荏苒既深必有传变之患使热实于内神气不安遂变为惊之矣经曰病成而变复持其脉动而数者是也经曰动则爲惊又云数则为热巢氏曰小儿惊者由血气不和热实在内心神不定所以惊复详其证势重于前竒方力浅当用偶方经曰逺者偶之冝用正二辅四偶方丹砂人参散主之以丹砂人参二味为正以蝎蜈蚣牛黄麝香四味为辅六味合而服之使心神安静惊热消散小儿发惊之不容不差矣谨按本草逐药主疗及修制之法处竒偶之二方列于后
　　治假令壮热正一辅二竒方柴胡汤　柴胡为正味苦平防寒无毒主寒热邪气生农川谷半夏为之使恶皂荚畏女萎藜芦去苖用一两剉　黄芩为辅味苦平大寒无毒主诸热生姊归川谷山茱萸龙骨理石为之使恶葱实畏丹砂藜芦用半两剉　甘草为辅味甘平无毒主寒热邪气生河西川谷术干漆苦参为之使恶逺志反大防芫花甘遂海藻用半两炙剉右三味防咀每服二钱水一小盏煎至四分去柤温服不计时治假令变证惊正二辅四偶方丹砂人参散　丹砂爲正味甘防寒无毒主身体五脏百病生符陵山谷恶磁石畏咸水用一两别研如粉　人参爲正味甘防寒防温无毒止惊生上党山谷茯苓为之使恶溲蔬反藜芦去芦头用一两剉　蝎爲辅味甘辛有毒主手足抽掣用半两去毒炙蜈蚣为辅味辛温有毒疗心腹寒热生太湖川谷用一条赤足者去毒炙用　牛黄为辅味苦平有小毒主惊癎生晋地平泽于牛得之人参为之使恶龙骨地黄龙胆蜚亷畏牛膝用半两别研　麝香爲辅味辛温无毒主癎痓生中台用一钱别研令细右以蝎人参蜈蚣为细末却入丹砂麝香牛黄末再研和匀每服一钱白汤调下不拘时谨对
　　运气一道
　　问己巳年五运六气所在所冝处方爲对
　　对天道动而不息统六气以周行地道静而守位列五行而环布天地相召上下相符五运之政逥薄于太虚之中五化之常主通于民物之用分德化政令之不同有胜复淫治之不等惟圣人也仰观俯察推盛衰之原审剂调经施五味扶抑之法髙者抑而下者举损其盛而益其衰必也先立其年以明其气今也己巳之年上见厥隂风木司天下见少阳相火在泉中行少宫土运是岁也上下无相加临以隂干支运行后天故曰不及之年命曰卑监之纪是谓减化化气不令生敢独彰长气整乃愆收气平风寒并兴草木荣美秀而不实成而粃也其气散其用静其动疡涌分溃痈肿其发濡滞其脏脾其病留满否塞详此之岁宜以辛调上以咸调下此一岁之大法也夫应天者为客故动而不息应地者为主故静而守位左右间气随辰以见且初之气自戊辰岁大寒至己巳年春分六十日有竒上见阳明燥金为之客下临木位为之主寒始肃杀气方至民病寒于右之下冝以苦温之药以调其气二之气自春分至小满六十日有竒上见太阳寒水为之客下临火位为之主寒不去华雪水氷杀气施行霜乃降名草上焦寒数至阳复化民病热于中治冝甘热之药以调其气三之气自小满至大暑六十日有竒上见厥隂风木为之客下临火位为之主天政布风乃时举民病泣出耳鸣掉运治冝辛凉之药以调其气四之气自大暑至秋分六十日有竒上见少隂君火为之客下临土位为之主溽暑湿热相薄争于左之上民病黄瘅而为胕肿冝用咸寒之药以调其气五之气自秋分至小雪六十日有奇上见太隂湿土为之客下临金位为之主燥湿更胜沉隂乃布寒气及体风乃行治冝苦热之药以调其气终之气自小雪至大寒六十日有竒上见少阳相火为之客下临水位为之主畏火司令阳乃大化蛰虫出见流水不氷地气大发草乃生人乃舒其病温厉冝用咸冷之药以调其气由是必资其化源賛其运气无使邪胜治六气之药已布于前调一岁之方今附于后治己巳年五运六气正一辅二竒方细辛汤　细辛为正味辛温无毒生华隂山谷用一两剉　防风为辅味甘辛温无毒生沙苑川泽去芦头用半两剉　泽防为辅味甘咸寒无毒生汝南池泽用半两剉右三味防咀每服三钱水一盏半煎至七分去柤温服不拘时谨对









